<?xml version='1.0' encoding='utf-8'?>
<html class="ie6 oldie" lang="zh-tw" xml:lang="zh-tw" xmlns="http://www.w3.org/1999/xhtml"><head>
<meta content="width=device-width, initial-scale=1" name="viewport"/>
<title id="toc_1">明史-卷三十五・志第十一</title><link href="../Styles/boilerplate.css" rel="stylesheet" type="text/css"/>
<link href="../Styles/Layout01.css" rel="stylesheet" type="text/css"/>
<script src="../Styles/main.js" type="text/javascript"></script></head>
<body>
<div class="gridContainer clearfix">
<div id="Main">
<div class="main">
<div class="feature"><h1>卷三十五・志第十一 曆五</h1>
<hr/>
<p id="p0"><a class="gg-link" href="#p0" onclick="return changeColor(this);"></a><span class="style11">大統曆法三上</span><span class="style3">推步</span></p>
<p id="p1"><a class="gg-link" href="#p1" onclick="return changeColor(this);"></a>大統推步，悉本授時，惟去消長而已。然通軌諸捷法，實爲布算所須，其間次序，亦有與曆經微別者。如氣朔發斂，授時原分二章，今合爲一。授時盈縮差在日躔，遲疾差在月離，定朔、經朔離爲二處。今則經朔後，即求定朔，於用殊便。其目七：曰氣朔，曰日躔，曰月離，曰中星，曰交食，曰五星，曰四餘。</p>
<p id="p2"><a class="gg-link" href="#p2" onclick="return changeColor(this);"></a><span class="style15">步氣朔</span><span class="style7">發斂附</span></p>
<p id="p3"><a class="gg-link" href="#p3" onclick="return changeColor(this);"></a>洪武十七年甲子歲爲元。<span class="style7">上距至元辛巳一百○四算。</span></p>
<p id="p4"><a class="gg-link" href="#p4" onclick="return changeColor(this);"></a>歲周三百六十五萬二千四百二十五分，<span class="style7">實測無消長。</span>半之爲歲周，四分之爲氣象限，二十四分之爲氣策。</p>
<p id="p5"><a class="gg-link" href="#p5" onclick="return changeColor(this);"></a>日周一萬。<span class="style7">即一百刻，刻有百分，分有百秒，以下微纖，皆以百遞析。</span></p>
<p id="p6"><a class="gg-link" href="#p6" onclick="return changeColor(this);"></a>氣應五十五萬○三百七十五分。置距算一百○四，求得中積三億七千六百一十九萬九千七百七十五分，加辛巳氣應五十五萬○六百分，得通積三億七千六百七十五萬○三百七十五分，滿紀法六十去之，餘爲大統氣應。</p>
<p id="p7"><a class="gg-link" href="#p7" onclick="return changeColor(this);"></a>閏應一十八萬二千○百七十○分一十八秒。置中積，加辛巳閏應二十○萬二千○五十分，得閏積三億七千六百四十○萬一千八百二十五分，滿朔實去之，餘爲大統閏應。</p>
<p id="p8"><a class="gg-link" href="#p8" onclick="return changeColor(this);"></a>轉應二十○萬九千六百九十○分。置中積，加辛巳轉應一十三萬○二百○五分，共得三億七千六百三十二萬九千九百八十分，滿轉終去之，餘爲大統轉應。</p>
<p id="p9"><a class="gg-link" href="#p9" onclick="return changeColor(this);"></a>交應一十一萬五千一百○五分○八秒。置中積加辛巳交應二十六萬○三百八十八分，共得三億七千六百四十六萬○一百六十三分，滿交終去之，餘爲大統交應。</p>
<p id="p10"><a class="gg-link" href="#p10" onclick="return changeColor(this);"></a>　　按授時曆既成之後，閏轉交三應數，旋有改定，故元志、曆經閏應二十○萬一千八百五十分，而通軌載閏應二十○萬二千○五十分，實加二百分，是當時經朔改早二刻也。曆經轉應一十三萬一千九百○四分，通軌載轉應一十三萬○二百○五分，實減一千六百九十九分，是入轉改遲一十七刻弱也。曆經交應二十六萬○一百八十七分八十六秒，通軌交應二十六萬○三百八十八分，實加二百分一十四秒，是正交改早二刻強也。或以通軌辛巳三應，與元志互異，目爲元統所定，非也。夫改憲必由測驗，即當具詳始末，何反追改授時曆，自沒其勤乎？是故通軌所述者，乃授時續定之數，而曆經所存，則其未定之初藁也。</p>
<p id="p11"><a class="gg-link" href="#p11" onclick="return changeColor(this);"></a>通餘五萬二千四百二十五分。<br/>
      朔策二十九萬五千三百○五分九十三秒，<span class="style7">一名朔實。</span>半之爲望策，<span class="style7">一名交望。</span>又半之爲弦策。<br/>
      通閏一十○萬八千七百五十三分八十四秒。<br/>
      月閏九千○百六十二分八十二秒。<br/>
      閏限一十八萬六千五百五十二分○九秒。<span class="style7">一名閏准。</span><br/>
      盈初縮末限八十八萬九千○百九十二分二十五秒。<br/>
      縮初盈末限九十三萬七千一百二十○分二十五秒。<br/>
      轉終二十七萬五千五百四十六分，半之爲轉中。<br/>
      朔轉差一萬九千七百五十九分九十三秒。<br/>
      日轉限一十二限二十。<br/>
      轉中限一百六十八限○八三○六○。<span class="style7">以日轉限乘轉中。一名限總。</span><br/>
      朔轉限二十四限一○七一一四六。<span class="style7">以日轉限乘朔轉差。</span><br/>
      弦轉限九十○限○六八三○八六五。<span class="style7">以日轉限乘弦策。一名限策。</span><br/>
      交終二十七萬二千一百二十二分二十四秒。<br/>
      朔交差二萬三千一百八十三分六十九秒。<br/>
      氣盈二千一百八十四分三十七秒五十微。<br/>
      朔虛四千六百九十四分○七秒。<br/>
      沒限七千八百一十五分六十二秒五十微。<br/>
      盈策九萬六千六百九十五分二十八秒。<br/>
      虛策二萬九千一百○四分二十二秒。<br/>
      土王策三萬○四百三十六分八十七秒五十微。<br/>
      宿策一萬五千三百○五分九十三秒。<br/>
      紀法六十萬。<span class="style7">即旬周六十日。</span></p>
<p id="p12"><a class="gg-link" href="#p12" onclick="return changeColor(this);"></a>推天正冬至　置距洪武甲子積年減一，以歲周乘之爲中積，加氣應爲通積，滿紀法去之，至不滿之數，爲天正冬至。以萬爲日，命甲子算外，爲冬至日辰。　累加通餘，即得次年天正冬至。</p>
<p id="p13"><a class="gg-link" href="#p13" onclick="return changeColor(this);"></a>推天正閏餘　置中積，加閏應，滿朔策去之，至不滿之數，爲天正閏餘。　累加通閏，即得次年天正閏餘。</p>
<p id="p14"><a class="gg-link" href="#p14" onclick="return changeColor(this);"></a>推天正經朔　置冬至，減閏餘，遇不及減，加紀法減之，爲天正經朔。　無閏，加五十四萬三六七一一六。<span class="style7">十二朔策去紀法。</span>有閏，加二十三萬八九七七○九。<span class="style7">十三朔實去紀法。</span>滿紀法仍去之，即得次年天正經朔。　視天正閏餘在閏限已上，其年有閏月。</p>
<p id="p15"><a class="gg-link" href="#p15" onclick="return changeColor(this);"></a>推天正盈縮　置半歲周，內減其年閏餘全分，餘爲所求天正縮曆。　如逕求次年者，於天正縮曆內減通閏，即得。減後，視在一百五十三日○九已下者，復加朔實，爲次年天正縮曆。</p>
<p id="p16"><a class="gg-link" href="#p16" onclick="return changeColor(this);"></a>推天正遲疾　置中積，加轉應，減去其年閏餘全分，餘滿轉終去之，即天正入轉。視在轉中已下爲疾曆，已上去之爲遲曆。　如逕求次年者，加二十三萬七一一九一六，<span class="style7">十二轉差之積。</span>經閏再加轉差，皆滿轉終去之，遲疾各仍其舊。若滿轉中去之，爲遲疾相代。</p>
<p id="p17"><a class="gg-link" href="#p17" onclick="return changeColor(this);"></a>推天正入交　置中積，減閏餘，加交應，滿交終去之，即天正入交汎日。　如逕求次年者，加六千○八十二分○四秒，<span class="style7">十二交差內去交終。</span>經閏加二萬九千二百六十五分七十三秒，<span class="style7">十三交差內去交終。</span>皆滿交終仍去之，即得。</p>
<p id="p18"><a class="gg-link" href="#p18" onclick="return changeColor(this);"></a>推各月經朔及弦望　置天正經朔，加二朔策，滿紀法去之，即得正月經朔。以弦策累加之，去紀法，即得弦望及次朔。</p>
<p id="p19"><a class="gg-link" href="#p19" onclick="return changeColor(this);"></a>推各恒氣　置天正冬至，加三氣策，滿紀法去之，即得立春恒日。以氣策累加之，去紀法，即得二十四氣恒日。</p>
<p id="p20"><a class="gg-link" href="#p20" onclick="return changeColor(this);"></a>推閏在何月　置朔策，以有閏之年閏餘減之，餘爲實，以月閏爲法而一，得數命起天正次月算外，即得所閏之月。閏有進退，仍以定朔無中氣爲定。<span class="style7">如減餘不及月閏，或僅及一月閏者，爲閏在年前。</span></p>
<p id="p21"><a class="gg-link" href="#p21" onclick="return changeColor(this);"></a>推各月盈縮曆　置天正縮曆，加二朔策，去半歲周，即得正月經朔下盈曆。累加弦策，各得弦望及次朔，如滿半歲周去之交縮，滿半歲周又去之即復交盈。</p>
<p id="p22"><a class="gg-link" href="#p22" onclick="return changeColor(this);"></a>推初末限　視盈曆在盈初縮末限已下，縮曆在縮初盈末限已下，各爲初。已上用減半歲周爲末。</p>
<p id="p23"><a class="gg-link" href="#p23" onclick="return changeColor(this);"></a>推盈縮差　置初末曆小餘，以立成內所有盈縮加分乘之爲實，日周一萬爲法除之，得數以加其下盈縮積，即盈縮差。</p>
<p id="p24"><a class="gg-link" href="#p24" onclick="return changeColor(this);"></a>推各月遲疾曆　置天正經朔遲疾曆，加二轉差，得正月經朔下遲疾曆。累加弦策，得弦望及次朔，皆滿轉中去之，爲遲疾相代。</p>
<p id="p25"><a class="gg-link" href="#p25" onclick="return changeColor(this);"></a>推遲疾限　各置遲疾曆，以日轉限乘之，即得限數。　以弦轉限累加之，滿轉中限去之，即各弦望及次朔限。　如逕求次月，以朔轉限加之，亦滿轉中去之，即得。<span class="style7">又法：視立成中日率，有與遲疾曆較小而相近者以減之，餘在八百二十已下，即所用限。</span></p>
<p id="p26"><a class="gg-link" href="#p26" onclick="return changeColor(this);"></a>求遲疾差　置遲疾曆，以立成日率減之，<span class="style7">如不及減，則退一位。</span>餘以其下損益分乘之爲實，八百二十分爲法除之，得數以加其下遲疾積，即遲疾差。</p>
<p id="p27"><a class="gg-link" href="#p27" onclick="return changeColor(this);"></a>推加減差　視經朔弦望下所得盈縮差、遲疾差，以盈遇遲、縮遇疾爲同相併，盈遇疾、縮遇遲爲異相較，各以八百二十分乘之爲實，再以遲疾限行度內減去八百二十分，爲定限度爲法，法除實爲加減差。　盈遲爲加，縮疾爲減，異名相較者，盈多於疾爲加，疾多於盈爲減，縮多於遲減，遲多於縮加。</p>
<p id="p28"><a class="gg-link" href="#p28" onclick="return changeColor(this);"></a>推定朔弦望　各置經朔弦望，以加減差加減之，即爲定日。視定朔干名，與後朔同者月大，不同者月小，內無中氣者爲閏月。　其弦望在立成相同日日出分已下者，則退一日命之。</p>
<p id="p29"><a class="gg-link" href="#p29" onclick="return changeColor(this);"></a>推各月入交　置天正經朔入交汎日加二交差，得正月經朔下入交汎日。累加交望，滿交終去之，即得各月下入交汎日。　逕求次月，加交差即得。</p>
<p id="p30"><a class="gg-link" href="#p30" onclick="return changeColor(this);"></a>推土王用事　置穀雨、大暑、霜降、大寒恒氣日，減土王策，如不及減，加紀法減之，即各得土王用事日。</p>
<p id="p31"><a class="gg-link" href="#p31" onclick="return changeColor(this);"></a>推發斂加時　各置所推定朔弦望及恒氣之小餘，以十二乘之，滿萬爲時，命起子正。滿五千，又進一時，命起子初。算外得時不滿者，以一千二百除之爲刻，命起初刻。初正時之刻，皆以初一二三四爲序，於算外命之。<span class="style7">其第四刻爲畸零，得刻法三之一，凡三時成一刻，以足十二時百刻之數。</span></p>
<p id="p32"><a class="gg-link" href="#p32" onclick="return changeColor(this);"></a>　　按古曆及授時，皆以發斂爲一章。發斂云者，日道發南斂北之細數也，而加時附焉，則又所以紀發斂之辰刻，故曰發斂加時也。大統取其便算，故合發斂與氣朔共爲一章，或以乘除疏發斂，非其質矣。</p>
<p id="p33"><a class="gg-link" href="#p33" onclick="return changeColor(this);"></a>推盈日　視恒氣小餘，在沒限已上，爲有盈之氣。　置策餘一萬○一四五六二五，<span class="style7">以十五日除氣策。</span>以有盈之氣小餘減之，餘以六十八分六六<span class="style7">以氣盈除十五日。</span>乘之，得數以加恒氣大餘，滿紀法去之，命甲子算外，得盈日。　求次盈。置盈日及分秒，以盈策加之，又去紀法，即得。</p>
<p id="p34"><a class="gg-link" href="#p34" onclick="return changeColor(this);"></a>推虛日　視經朔小餘在朔虛已下，爲有虛之朔。　置有虛之朔小餘，以六十三分九一<span class="style7">以朔虛除三十日。</span>乘之，得數以加經朔大餘，滿紀法去之，命甲子算外爲虛日。　求次虛。置虛日及分秒，以虛策加之，又去紀法，即得。</p>
<p id="p35"><a class="gg-link" href="#p35" onclick="return changeColor(this);"></a>推直宿　置通積，<span class="style7">以氣應加中積。</span>減閏應，以宿會二十八萬累去之，餘命起翼宿算外，得天正經朔直宿。置天正經宿直宿，加兩宿策，爲正月經朔直宿。以宿策累加，得各月經朔直宿。再以各月朔下加減差加減之，爲定朔直宿。</p>
<p class="style15" id="p36"><a class="gg-link" href="#p36" onclick="return changeColor(this);"></a>步日躔</p>
<p id="p37"><a class="gg-link" href="#p37" onclick="return changeColor(this);"></a>周天三百六十五度二十五分七十五秒，半之爲半周天，又半之爲象限。</p>
<p id="p38"><a class="gg-link" href="#p38" onclick="return changeColor(this);"></a>歲差一分五十秒。</p>
<p id="p39"><a class="gg-link" href="#p39" onclick="return changeColor(this);"></a>周應三百一十五度一十分七十五秒。按此係至元辛巳之周應，乃自虛七度至箕十度之數也。洪武甲子相距一百四年，歲差已退天一度五十四分五十秒，而周應仍用舊數，殆傳習之誤耳。</p>
<p id="p40"><a class="gg-link" href="#p40" onclick="return changeColor(this);"></a>推天正冬至日躔赤道宿次　置中積，加周應，<span class="style7">應減距曆元甲子以來歲差。</span>滿周天去之，不盡，起虛七度，依各宿次去之，即冬至加時赤道日度。如求次年，累減歲差，即得。</p>
<p id="p41"><a class="gg-link" href="#p41" onclick="return changeColor(this);"></a>赤道度</p>
<table class="style10">
<tbody><tr>
<td>虛八九五七五</td>
<td>危十五四○</td>
<td>室十七一○</td>
<td>　壁八六○</td>
<td>　奎十六六○</td>
<td>婁十一八○</td>
<td>胃十五六○</td>
</tr>
<tr>
<td>　昴十一三○</td>
<td>畢十七四○</td>
<td>　觜初○五</td>
<td>參十一一○</td>
<td>井三十三三○</td>
<td>　鬼二二○</td>
<td>柳十三三○</td>
</tr>
<tr>
<td>　　星六三○</td>
<td>張十七二五</td>
<td>翼十八七五</td>
<td>軫十七三○</td>
<td>　角十二一○</td>
<td>　亢九二○</td>
<td>氐十六三○</td>
</tr>
<tr>
<td>　　房五六○</td>
<td>　心六五○</td>
<td>尾十九一○</td>
<td>　箕十四○</td>
<td>斗二十五二○</td>
<td>　牛七二○</td>
<td>女十一三五</td>
</tr>
</tbody></table>
<p id="p42"><a class="gg-link" href="#p42" onclick="return changeColor(this);"></a>推天正冬至日躔黃道宿次　置冬至加時赤道日度，以至後赤道積度減之，餘以黃道率乘之。如赤道率而一，得數以加黃道積度，即冬至加時黃道日度。<span class="style7">黃赤道積度及度率，俱見法原。 </span></p>
<p id="p43"><a class="gg-link" href="#p43" onclick="return changeColor(this);"></a>黃道度</p>
<table class="style10">
<tbody><tr>
<td>　箕九五九</td>
<td>斗二十三四七</td>
<td>　牛六九○</td>
<td>女十一一二</td>
<td>虛九○○七五</td>
<td>危十五九五</td>
<td>室十八三二</td>
</tr>
<tr>
<td>　壁九三四</td>
<td>　奎十七八七</td>
<td>婁十二三六</td>
<td>胃十五八一</td>
<td>　昴十一○八</td>
<td>畢十六五○</td>
<td>　觜初○五</td>
</tr>
<tr>
<td>　參十二八</td>
<td>井三十一○三</td>
<td>　鬼二一一</td>
<td>　　柳十三</td>
<td>　　星六三一</td>
<td>張十七七九</td>
<td>翼二十○九</td>
</tr>
<tr>
<td>軫十八七五</td>
<td>　角十二八七</td>
<td>　亢九五六</td>
<td>氐十六四○</td>
<td>　　房五四八</td>
<td>　心六二七</td>
<td>尾十七九五</td>
</tr>
</tbody></table>
<p id="p44"><a class="gg-link" href="#p44" onclick="return changeColor(this);"></a>推定象限度　以冬至加時赤道日度，與冬至加時黃道日度相減，爲黃赤道差。以本年黃赤道差，與次年黃赤道差相減，餘以四而一，加入氣象限內，爲定象限度。</p>
<p id="p45"><a class="gg-link" href="#p45" onclick="return changeColor(this);"></a>推四正定氣日　置所推冬至分，即爲冬正定氣，加盈初縮末限，滿紀法去之，餘爲春正定氣。加縮初盈末限，去紀法，餘爲夏正定氣。加縮初盈末限，去紀法，餘爲秋正定氣。加盈初縮末限，去紀法，餘爲次年冬正定氣。</p>
<p id="p46"><a class="gg-link" href="#p46" onclick="return changeColor(this);"></a>推四正相距日　以前正定氣大餘，減次正定氣大餘，加六十日，得相距日。如次正氣不及減者，加六十日減之，再加六十日，爲相距日。</p>
<p id="p47"><a class="gg-link" href="#p47" onclick="return changeColor(this);"></a>推四正加時黃道積度　置冬至加時黃道日度，累加定象限度，各得四正加時黃道積度。</p>
<p id="p48"><a class="gg-link" href="#p48" onclick="return changeColor(this);"></a>推四正加時減分　置四正定氣小餘，以其初日行度乘之，如日周而一，爲各正加時減分。</p>
<p id="p49"><a class="gg-link" href="#p49" onclick="return changeColor(this);"></a>冬正行一度○五一○八五。　春正距夏正九十三日者，行○度九九九七○三，距九十四日者行一度。　夏正行○度九五一五一六。　秋正距冬正八十八日者，行一度○○○五
    ○五，距八十九日者行一度。</p>
<p id="p50"><a class="gg-link" href="#p50" onclick="return changeColor(this);"></a>推四正夜半積度　置四正加時黃道積度，減去其加時減分，即得。</p>
<p id="p51"><a class="gg-link" href="#p51" onclick="return changeColor(this);"></a>推四正夜半黃道宿次　置四正夜半黃道積度，滿黃道宿度去之，即得。</p>
<p id="p52"><a class="gg-link" href="#p52" onclick="return changeColor(this);"></a>推四正夜半相距度　置次正夜半黃道積度，以前正夜半黃道積度減之，餘爲兩正相距度，遇不及減者，加周天減之。</p>
<p id="p53"><a class="gg-link" href="#p53" onclick="return changeColor(this);"></a>推四正行度加減日差　以相距度與相距日下行積度相減，餘如相距日而一，爲日差。從相距度內減去行積度者爲加，從行積度內減去相距度者爲減。</p>
<p id="p54"><a class="gg-link" href="#p54" onclick="return changeColor(this);"></a>秋正距冬至，冬至距春正八十八日，行積度九十度四○○九，八十九日行積度九十一度四○一四。　春正距夏至，夏至距秋正九十三日，行積度九十度五九九○，九十四日行積度九十一度五九八七。</p>
<p id="p55"><a class="gg-link" href="#p55" onclick="return changeColor(this);"></a>推每日夜半日度　置四正後每日行度，<span class="style7">在立成。</span>以日差加減之，爲每日行定度。　置四正夜半日度，以行定度每日加之，滿黃道宿度去之，即每日夜半日度。</p>
<p id="p56"><a class="gg-link" href="#p56" onclick="return changeColor(this);"></a>黃道十二次宿度</p>
<p id="p57"><a class="gg-link" href="#p57" onclick="return changeColor(this);"></a>危十二度六四九一，入娵訾，辰在亥。<br/>
    奎一度七三六二，入降婁，辰在戌。 <br/>
    胃三度七四五六，入大梁，辰在酉。
    <br/>
    畢六度八八○五，入實沈，辰在申。
    <br/>
    井八度三四九四，入鶉首，辰在未。
    <br/>
    柳三度八六八○，入鶉火，辰在午。
    <br/>
    張十五度二六○六，入鶉尾，辰在巳。
    <br/>
    軫十度○七九七，入壽星，辰在辰。
    <br/>
    氐一度一四五二，入大火，辰在卯。
    <br/>
    尾三度○一一五，入析木，辰在寅。
    <br/>
    斗三度七六八五，入星紀，辰在丑。
    <br/>
    女二度○六三八，入玄枵，辰在子。</p>
<p id="p58"><a class="gg-link" href="#p58" onclick="return changeColor(this);"></a>推日躔黃道入十二次時刻　置入次宿度，以入次日夜半日度減之，餘以日周乘之，<span class="style7">一分作百分。</span>爲實。以入次日夜半日度，與明日夜半日度相減，餘爲法。實如法而一，得數，以發斂加時求之，即入次時刻。</p>
<p class="style15" id="p59"><a class="gg-link" href="#p59" onclick="return changeColor(this);"></a>步月離</p>
<p id="p60"><a class="gg-link" href="#p60" onclick="return changeColor(this);"></a>月平行度一十三度三十六分八十七秒半。<br/>
    周限三百三十六，半之爲中限，又半之爲初限。<br/>
    限平行度一度○九分六十二秒。<br/>
    太陽限行八分二十秒。<br/>
    上弦九十一度三十一分四十三秒太。<br/>
    望一百八十二度六十二分八十七秒半。<br/>
    下弦二百七十三度九十四分三十一秒少。<br/>
    交終度三百六十三度七十九分三十四秒一九六。<br/>
    朔平行度三百九十四度七八七一一五一六八七五。</p>
<p id="p61"><a class="gg-link" href="#p61" onclick="return changeColor(this);"></a>推朔後平交日　置交終分，<span class="style7">見氣朔曆。</span>減天正經朔交汎分，爲朔後平交日。如推次月，累減交差二日三一八三六九，得次月朔後平交日。不及減交差者，加交終減之，其交又在本月，爲重交月朔後平交日。<span class="style7">每歲必有重交之月。</span></p>
<p id="p62"><a class="gg-link" href="#p62" onclick="return changeColor(this);"></a>推平交入轉遲疾曆　置經朔遲疾曆，加入朔後平交日爲平交入轉。在轉中已下，其遲疾與經朔同，已上減去轉中疾交遲，遲交疾。如推次月，累減交轉差三千四百二十三分七六，<span class="style7">交差內減轉差數。</span>即得。如不及減，加轉中減之，亦遲疾相代。</p>
<p id="p63"><a class="gg-link" href="#p63" onclick="return changeColor(this);"></a>推平交入限遲疾差　置平交入轉遲疾曆，依步氣朔內，推遲疾限及遲疾差，即得。</p>
<p id="p64"><a class="gg-link" href="#p64" onclick="return changeColor(this);"></a>推平交加減定差　置平交入限遲疾差，以日率八百二十分乘之，以所入遲疾限下行度而一，即得。在遲爲加，在疾爲減。</p>
<p id="p65"><a class="gg-link" href="#p65" onclick="return changeColor(this);"></a>推經朔加時中積　置經朔盈縮曆，<span class="style7">見步氣朔內。</span>在盈曆即爲加時中積，在縮曆加半歲周。如推次月，累加朔策，滿歲周去之，即各朔加時中積，命日爲度。<span class="style7">若月內有二交，</span>後交即注前交經朔加時中積。</p>
<p id="p66"><a class="gg-link" href="#p66" onclick="return changeColor(this);"></a>推正交距冬至加時黃道積度及宿次　置朔後平交日，以月平行乘之爲距後度，以加經朔加時中積，爲各月正交距冬至加時黃道積度。加冬至加時黃道日度，<span class="style7">見日躔。</span>以黃道積度鈐減之，至不滿宿次，即正交月離。如推次月，累減月平交朔差一度四六三一○二。<span class="style7">以交終度減天周，其數宜爲一度四六四○八○。</span>遇重交月，同次朔。<span class="style7">後倣此。</span></p>
<p id="p67"><a class="gg-link" href="#p67" onclick="return changeColor(this);"></a>黃道積度鈐</p>
<table class="style10">
<tbody><tr>
<td>　　　　　　箕九度五九</td>
<td>　　　　斗三十三度○六</td>
<td>　　　　牛三十九度九六</td>
<td>　　　　女五十一度○八</td>
</tr>
<tr>
<td>　　　虛六十度○八七五</td>
<td>　　危七十六度○三七五 </td>
<td>　　室九十四度三五七五 </td>
<td>　　壁一百三度六九七五</td>
</tr>
<tr>
<td>奎一百二十一度五六七五 </td>
<td>婁一百三十三度九二七五 </td>
<td>胃一百四十九度七三七五 </td>
<td>　昴一百六十度八一七五</td>
</tr>
<tr>
<td>畢一百七十七度三一七五 </td>
<td>觜一百七十七度三六七五 </td>
<td>參一百八十七度六四七五 </td>
<td>井二百一十八度六七七五</td>
</tr>
<tr>
<td>　鬼二百二十度七八七五 </td>
<td>柳二百三十三度七八七五 </td>
<td>星　二百四十度○九七五 </td>
<td>張二百五十七度八八七五</td>
</tr>
<tr>
<td>翼二百七十七度九七七五 </td>
<td>軫二百九十六度七二七五 </td>
<td>角　三百○九度五九七五 </td>
<td>亢三百一十九度一五七五</td>
</tr>
<tr>
<td>氐三百三十五度五五七五 </td>
<td>房三百四十一度○三七五 </td>
<td>心三百四十七度三○七五 </td>
<td>尾三百六十五度二五七五</td>
</tr>
</tbody></table>
<p id="p68"><a class="gg-link" href="#p68" onclick="return changeColor(this);"></a>推正交日辰時刻　置朔後症交日，加經朔，去紀法，以平交定差加減之，其日命甲子算外，小餘依發斂加時求之，即得正交日辰時刻。如推次月，累加交終，滿紀去之。如遇重交，再加交終。</p>
<p id="p69"><a class="gg-link" href="#p69" onclick="return changeColor(this);"></a>推四正赤道宿次　置冬至赤道日度，以氣象限累加之，滿赤道積度去之，爲四正加時赤道日度。</p>
<p id="p70"><a class="gg-link" href="#p70" onclick="return changeColor(this);"></a>赤道積度鈐</p>
<table class="style10">
<tbody><tr>
<td>　　　　　　　箕十度四 </td>
<td>　　　　　斗三十五度六 </td>
<td>　　　　　牛四十二度八 </td>
<td>　　　　女五十四度一五</td>
</tr>
<tr>
<td>　　虛六十三度一○七五 </td>
<td>　　危七十八度五○七五 </td>
<td>　　室九十五度六○七五 </td>
<td>　　壁一百四度二○七五</td>
</tr>
<tr>
<td>　奎一百二十度八○七五 </td>
<td>婁一百三十二度六○七五 </td>
<td>胃一百四十八度二○七五 </td>
<td>昴一百五十九度五○七五</td>
</tr>
<tr>
<td>畢一百七十六度九○七五 </td>
<td>觜一百七十六度九五七五 </td>
<td>參一百八十八度○五七五 </td>
<td>井二百二十一度三五七五</td>
</tr>
<tr>
<td>鬼二百二十三度五五七五 </td>
<td>柳二百三十六度八五七五 </td>
<td>星二百四十三度一五七五 </td>
<td>　張二百六十度四○七五</td>
</tr>
<tr>
<td>翼二百七十九度一五七五</td>
<td>軫二百九十六度四五七五</td>
<td>　角三百○八度五五七五</td>
<td>亢三百一十七度七五七五</td>
</tr>
<tr>
<td>氐三百三十四度○五七五</td>
<td>房三百三十九度六五七五</td>
<td>心三百四十六度一五七五</td>
<td>尾三百六十五度二五七五</td>
</tr>
</tbody></table>
<p id="p71"><a class="gg-link" href="#p71" onclick="return changeColor(this);"></a>推正交黃道在二至後初末限　置正交距冬至加時黃道積度，在半歲周已下爲冬至後，已上減去半歲周，餘爲夏至後。又視二至後度分，在氣象限已下爲初限，已上用減半歲周，餘爲末限。推次月者，若本月初限，則累減月平交朔差，餘爲次月初限。不及減者，反減月平交朔差，餘爲次月末限。若本月末限，則累加月平交朔差，爲次月末限，至滿氣象限，以減半歲周，餘爲次月初限。</p>
<p id="p72"><a class="gg-link" href="#p72" onclick="return changeColor(this);"></a>推定差度　置初末限，以象極總差一分六○五五○八乘之，即爲定差度。<span class="style7">象極總差，是以象限除極差，其數宜爲一十六分○五四四二。</span>如推次月初限則累減，末限則累加，俱以極平差二十三分四九○二加減之。<span class="style7">極平差，是以月平交朔差，乘象極總差，其數宜爲二十三分五○四九。</span></p>
<p id="p73"><a class="gg-link" href="#p73" onclick="return changeColor(this);"></a>推距差度　置極差十四度六六，減去定差度，即得。求次月，以極平差加減之。<span class="style7">初限加，末限減。</span></p>
<p id="p74"><a class="gg-link" href="#p74" onclick="return changeColor(this);"></a>推定限度　置定差度，以定極總差一分六三七一○七乘之，<span class="style7">定極總差，是以極差除二十四度，其數宜爲一度六三七一○七。</span>所得視正交在冬至後爲減，夏至後爲加，皆置九十八度加減之，即得。</p>
<p id="p75"><a class="gg-link" href="#p75" onclick="return changeColor(this);"></a>推月道與赤道正交宿度　正交在冬至後，置春正赤道積度，以距差度初限加末限減之。在夏至後，置秋正赤道積度，以距差初限減末限加之。得數，滿赤道積度鈐去之，即得。</p>
<p id="p76"><a class="gg-link" href="#p76" onclick="return changeColor(this);"></a>推月道與赤道正交後積度幷入初末限　視月道與赤道正交所入某宿次，即置本宿赤道全度，減去月道與赤道正交宿度，餘爲正交後積度。以赤道各宿全度累加之，滿氣象限去之，爲半交後。又滿去之，爲中交後。再滿去之，爲半交後。視各交積度，在半象限以下爲初限，以上覆減象限，餘爲末限。</p>
<p id="p77"><a class="gg-link" href="#p77" onclick="return changeColor(this);"></a>推定差　置每交定限度，與初末限相減相乘，得數，千約之爲度，即得。<span class="style7">正交、中交後爲加，半交後爲減。</span></p>
<p id="p78"><a class="gg-link" href="#p78" onclick="return changeColor(this);"></a>推月道定積度及宿次　置月道與赤道各交後每宿積度，以定差加減之，爲各交月道積度。加月道與赤道正交定宿度，共爲正交後宿度。以前宿定積度減之，即得各交月道宿次。</p>
<p id="p79"><a class="gg-link" href="#p79" onclick="return changeColor(this);"></a>　活象限例</p>
<p id="p80"><a class="gg-link" href="#p80" onclick="return changeColor(this);"></a>　　置正交後宿次，加前交後半交末宿定積度，爲活象限。如正交後宿次度少，加前交不及數，卻置正交後宿次加氣象限即是。如遇換交之月，置正交後宿次，以前交前半交末宿定積度加之，爲換交活象限。假如前交正交是軫，後交正交是角，其前交欠一軫。求活象限者，置正交後宿次，不從翼下取定積度加之，仍於軫下取定積度也。又如前交、正交是軫，後交、正交是翼，其前交多一翼。求活象限者，置正交後宿次，不從翼下取定積度加之，仍於張下取定積度也。</p>
<p id="p81"><a class="gg-link" href="#p81" onclick="return changeColor(this);"></a>推相距日　置定上弦大餘，減去定朔大餘，即得。上弦至望，望至下弦，下弦至朔倣此。不及減者，加紀法減之。</p>
<p id="p82"><a class="gg-link" href="#p82" onclick="return changeColor(this);"></a>推定朔弦望入盈縮曆及盈縮定差　置各月朔弦望入盈縮曆，以朔弦望加減差加減之，   <span class="style7">並在步氣朔內。</span>爲定盈縮曆。視盈曆在盈初限已下爲盈初限，已上用減半歲周，餘爲盈末限。縮曆在縮初限已下爲縮初限，已上用減半歲周，餘爲縮末限。依步氣朔內求盈縮差，爲盈縮定差。</p>
<p id="p83"><a class="gg-link" href="#p83" onclick="return changeColor(this);"></a>推定朔弦望加時中積　置定盈縮曆，如是盈曆在朔，便爲加時中積，在上弦加氣象限，在望加半歲周，在下弦加三象限。如是縮曆在朔，加半歲周，在上弦加三象限，在望便爲加時中積，在下弦加氣象限，加後滿周天去之。</p>
<p id="p84"><a class="gg-link" href="#p84" onclick="return changeColor(this);"></a>推黃道加時定積度　置定朔弦望加時中積，以其下盈縮定差盈加縮減之，即得。</p>
<p id="p85"><a class="gg-link" href="#p85" onclick="return changeColor(this);"></a>推赤道加時定積度及宿次　置黃道加時定積度，在周天象限已下爲至後，已上去之爲分後，滿兩象限去之爲至後，滿三象限去之爲分後。置分至後黃道積度，以立成內分至後積度減之，餘以其下赤道度率乘之，如黃道度率而一，得數加入分至後積度，次以所去象限合之，爲赤道加時定積度。置赤道加時定積度，加入天正冬至加時赤道日度，滿赤道積度鈐去之，得定朔弦望赤道加時宿次。</p>
<p id="p86"><a class="gg-link" href="#p86" onclick="return changeColor(this);"></a>推正半中交後積度　置定朔弦望加時赤道宿次，視朔弦望在何交後，<span class="style7">正半，中半。</span>即以交後積度，在朔望加時赤道宿前一宿者加之，即爲正半中交後積度，滿氣象限去之，爲正半中換交。</p>
<p id="p87"><a class="gg-link" href="#p87" onclick="return changeColor(this);"></a>推初末限　視正半中交後積度，在半象限已下爲初限，已上覆減氣象限，餘爲末限。</p>
<p id="p88"><a class="gg-link" href="#p88" onclick="return changeColor(this);"></a>推月道與赤道定差　置其交定限度，與初末限相減相乘，所得，千約之爲度，即定差。在正交、中交爲加，在半交爲減。</p>
<p id="p89"><a class="gg-link" href="#p89" onclick="return changeColor(this);"></a>推正半中交加時月道定積度　置正半中交後積度，以定差加減之，爲朔弦望加時月道定積度。</p>
<p id="p90"><a class="gg-link" href="#p90" onclick="return changeColor(this);"></a>推定朔弦望加時月道宿次　置定朔弦望加時月道定積度，取交後月道定積度，在所置宿前一宿者減之，即得。遇轉交則前積度多，所置積度少爲不及減。從半轉正，加其交活象限減之。從正轉半，從半轉中，從中轉半，皆加氣象限減之。</p>
<p id="p91"><a class="gg-link" href="#p91" onclick="return changeColor(this);"></a>推夜半入轉日　置經朔弦望遲疾曆，以定朔弦望加減差加減之。在疾曆，便爲定朔弦望加時入轉日。在遲曆，用加轉中置定朔弦望加時入轉日，以定朔弦望小餘減之，爲夜半入轉日。遇入轉日少不及減者，加轉終減之。</p>
<p id="p92"><a class="gg-link" href="#p92" onclick="return changeColor(this);"></a>推加時入轉度　置定朔弦望小餘，去秒，取夜半入轉日下轉定度乘之，萬約之爲分，即得。 </p>
<p id="p93"><a class="gg-link" href="#p93" onclick="return changeColor(this);"></a>遲疾轉定度鈐</p>
<table class="style10">
<tbody><tr>
<td>　初日十四度六七六四 </td>
<td>　七日十三度二三五三 </td>
<td>十四日十二度○八五二 </td>
<td>二十一日十三度五七一二</td>
</tr>
<tr>
<td>　一日十四度五五七三 </td>
<td>　八日十二度九四七五 </td>
<td>十五日十二度二一二二 </td>
<td>二十二日十三度八五一一</td>
</tr>
<tr>
<td>　二日十四度四○二九 </td>
<td>　九日十二度六九四八 </td>
<td>十六日十二度三七五二 </td>
<td>二十三日十四度○九五五</td>
</tr>
<tr>
<td>　三日十四度二一三○ </td>
<td>　十日十二度四七七七 </td>
<td>十七日十二度五七三○ </td>
<td>二十四日十四度三○四六</td>
</tr>
<tr>
<td>　四日十三度九八七七 </td>
<td>十一日十二度二九六○ </td>
<td>十八日十二度八○六三 </td>
<td>二十五日十四度四七八二</td>
</tr>
<tr>
<td>　五日十三度七二七一 </td>
<td>十二日十二度一四九六 </td>
<td>十九日十三度○七五三 </td>
<td>二十六日十四度六一六三</td>
</tr>
<tr>
<td>　六日十三度四四四六 </td>
<td>十三日十二度○四六二 </td>
<td>二十日十三度三三七七 </td>
<td>二十七日十四度七一五四</td>
</tr>
</tbody></table>
<p id="p94"><a class="gg-link" href="#p94" onclick="return changeColor(this);"></a>推定朔弦望夜半入轉積度及宿次　置定朔弦望加時月道定積度，減去加時入轉度，爲夜半積度。如朔弦望加時定積度初換交，則不及減，半正相接，用活象限，正半、中半相接，用氣象限加之，然後減加時入轉度，則正者爲後半，後半爲中，中爲前半，前半爲正。置朔弦望夜半月道定積度，依推定朔弦望加時月道宿次法減之，爲夜半宿次。</p>
<p id="p95"><a class="gg-link" href="#p95" onclick="return changeColor(this);"></a>推晨昏入轉日及轉度　置夜半入轉日，以定盈縮曆檢立成日下晨分加之，爲晨入轉日。<span class="style7">滿轉終去之。</span>置其日晨分，取夜半入轉日下轉定度乘之，萬約爲分，爲晨轉度。如求昏轉日轉度，依法檢日下昏分，即得。</p>
<p id="p96"><a class="gg-link" href="#p96" onclick="return changeColor(this);"></a>推晨昏轉積度及宿次　置朔弦望夜半月道定積度，加晨轉度，爲晨轉積度。如求昏轉積度，則加昏轉度，滿氣象限去之，則換交。<span class="style7">若推夜半積度之時，因朔弦望加時定積不及減轉度，以半正相接，而加活象限減之者，今復換正交，則以活象限減之。</span>置晨轉積度，依前法減之，爲晨分宿次，置昏轉積度，依法減之，爲昏分宿次。</p>
<p id="p97"><a class="gg-link" href="#p97" onclick="return changeColor(this);"></a>推相距度　朔與上弦相距，上弦與望相距，用昏轉積度。望與下弦相距，下弦與朔相距，用晨轉積度。置後段晨昏轉積度，視與前段同交者，竟以前段晨昏轉積度減之，餘爲相
      距度。若後段與前段接兩交者，從正入半，從半入中，從中入半，加氣象限。從半入正，加活象限。然後以前段晨昏轉積度減之。若後段與前段接三交者，其內無從半入正，則加二氣象限，其內有從半入正，則加一活象限，一氣象限，以前段晨昏轉積度減之。</p>
<p id="p98"><a class="gg-link" href="#p98" onclick="return changeColor(this);"></a>推轉定積度　置晨昏入轉日，<span class="style7">朔至弦，弦至望，用昏。望至弦，弦至朔，用晨。</span>以前段減後段，不及減者，加二十八日減之，爲晨昏相距日。從前段下，於鈐內驗晨昏相距日同者，取其轉定積度。若朔弦望相距日少晨昏相距日一日者，則於晨昏相距日同者，取其轉積度，減去轉定極差一十四度七一五四，餘爲前段至後段轉定積度。 </p>
<p id="p99"><a class="gg-link" href="#p99" onclick="return changeColor(this);"></a>轉定積度鈐</p>
<table class="style10">
<tbody><tr>
<td>晨昏日 </td>
<td>距後六日 </td>
<td>距後七日 </td>
<td>距後八日</td>
</tr>
<tr>
<td>　　　初日 </td>
<td>　　八十五度五六四四 </td>
<td>　　九十九度○○九○ </td>
<td>　一百十二度二四四三</td>
</tr>
<tr>
<td>　　　一日 </td>
<td>　　八十四度三三二六 </td>
<td>　　九十七度五六七九 </td>
<td>　一百一十度五一五四</td>
</tr>
<tr>
<td>　　　二日 </td>
<td>　　八十三度○一○六 </td>
<td>　　九十五度九五八一 </td>
<td>　一百○八度六五二九</td>
</tr>
<tr>
<td>　　　三日 </td>
<td>　　八十一度五五五二 </td>
<td>　　九十四度二五○○ </td>
<td>　一百○六度七二七七</td>
</tr>
<tr>
<td>　　　四日 </td>
<td>　　八十○度○三七○ </td>
<td>　　九十二度五一四七 </td>
<td>　一百○四度八一○七</td>
</tr>
<tr>
<td>　　　五日 </td>
<td>　　七十八度五二七○ </td>
<td>　　九十○度八二三○ </td>
<td>　一百○二度九七二六</td>
</tr>
<tr>
<td>　　　六日 </td>
<td>　　七十七度○九五九 </td>
<td>　　八十九度二四五五 </td>
<td>　一百○一度二九一七</td>
</tr>
<tr>
<td>　　　七日 </td>
<td>　　七十五度八○○九 </td>
<td>　　八十七度八四七一 </td>
<td>　　九十九度九三二三</td>
</tr>
<tr>
<td>　　　八日 </td>
<td>　　七十四度六一一八 </td>
<td>　　八十六度六九七○ </td>
<td>　　九十八度九○九二</td>
</tr>
<tr>
<td>　　　九日 </td>
<td>　　七十三度七四九五 </td>
<td>　　八十五度九六一七 </td>
<td>　　九十八度三三六九</td>
</tr>
<tr>
<td>　　　十日 </td>
<td>　　七十三度二六六九 </td>
<td>　　八十五度六四二一 </td>
<td>　　九十八度二一五一</td>
</tr>
<tr>
<td>　　十一日 </td>
<td>　　七十三度一六四四 </td>
<td>　　八十五度七三七四 </td>
<td>　　九十八度五四三七</td>
</tr>
<tr>
<td>　　十二日 </td>
<td>　　七十三度四四一四 </td>
<td>　　八十六度二四七七 </td>
<td>　　九十九度三二三○</td>
</tr>
<tr>
<td>　　十三日 </td>
<td>　　七十四度○九八一 </td>
<td>　　八十七度一七三四 </td>
<td>　一百○○度五一一一</td>
</tr>
<tr>
<td>　　十四日 </td>
<td>　　七十五度一二七二 </td>
<td>　　八十八度四六四九 </td>
<td>　一百○二度○三六一</td>
</tr>
<tr>
<td>　　十五日 </td>
<td>　　七十六度三九九七 </td>
<td>　　八十九度九五○九 </td>
<td>　一百○三度八○二○</td>
</tr>
<tr>
<td>　　十六日 </td>
<td>　　七十七度七三八七 </td>
<td>　　九十一度五八九八 </td>
<td>　一百○五度六八五三</td>
</tr>
<tr>
<td>　　十七日 </td>
<td>　　七十九度二一四六 </td>
<td>　　九十三度三一○一 </td>
<td>　一百○七度六一○七</td>
</tr>
<tr>
<td>　　十八日 </td>
<td>　　八十○度七三七一 </td>
<td>　　九十五度○四一七 </td>
<td>　一百○九度五一九九</td>
</tr>
<tr>
<td>　　十九日 </td>
<td>　　八十二度二三五四 </td>
<td>　　九十六度七一三六 </td>
<td>　一百十一度三二九九</td>
</tr>
<tr>
<td>　　二十日 </td>
<td>　　八十三度六三八三 </td>
<td>　　九十八度二五四六 </td>
<td>　一百十二度九七○○</td>
</tr>
<tr>
<td>　二十一日 </td>
<td>　　八十四度九一六八 </td>
<td>　　九十九度六三二三 </td>
<td>　一百十四度三○七八</td>
</tr>
<tr>
<td>　二十二日 </td>
<td>　　八十六度○六一一 </td>
<td>　　一百○度七三七五 </td>
<td>　一百十五度二九四八</td>
</tr>
<tr>
<td>　二十三日 </td>
<td>　　八十六度八八六四 </td>
<td>　　一百一度四四三七 </td>
<td>　一百十五度八四六六</td>
</tr>
<tr>
<td>　二十四日 </td>
<td>　　八十七度三四八二 </td>
<td>　　一百一度七五一一 </td>
<td>　一百十五度九六四一</td>
</tr>
<tr>
<td>　二十五日 </td>
<td>　　八十七度四四六五 </td>
<td>　　一百一度六五九五 </td>
<td>　一百十五度六四七二</td>
</tr>
<tr>
<td>　二十六日 </td>
<td>　　八十七度一八一三 </td>
<td>　　一百一度一六九○ </td>
<td>　一百十四度八九六一</td>
</tr>
<tr>
<td>　二十七日 </td>
<td>　　八十六度五五二七 </td>
<td>　　一百○度二七九八 </td>
<td>　一百十三度七二四四</td>
</tr>
</tbody></table>
<p id="p100"><a class="gg-link" href="#p100" onclick="return changeColor(this);"></a>推加減差　以相距度與轉定積度相減爲實，以其朔弦望相距日爲法除之，所得視相距度多爲加差，少爲減差。</p>
<p id="p101"><a class="gg-link" href="#p101" onclick="return changeColor(this);"></a>推每日太陰行定度　置朔弦望晨昏入轉日，視遲疾轉定度鈐日下轉定度，累日以加減差加減之，至所距日而止，即得。</p>
<p id="p102"><a class="gg-link" href="#p102" onclick="return changeColor(this);"></a>推每日月離晨昏宿次　置朔弦望晨昏宿次，以每日太陰行度加之，滿月道宿次減少，即得。 </p>
<p id="p103"><a class="gg-link" href="#p103" onclick="return changeColor(this);"></a>赤道十二宮界宿次</p>
<table class="style10">
<tbody><tr>
<td>　　　亥危十二度二六一五 </td>
<td>　　　戌奎一度五九九六 </td>
<td>　　　酉胃三度六三七八</td>
</tr>
<tr>
<td>　　　　申畢七度一五七九 </td>
<td>　　　未井九度○六四○ </td>
<td>　　　午柳四度○○二一</td>
</tr>
<tr>
<td>　　　巳張十四度八四○三 </td>
<td>　　　辰軫九度二七八四 </td>
<td>　　　卯氐一度一一六五</td>
</tr>
<tr>
<td>　　　　寅尾三度一五四六 </td>
<td>　　　丑斗四度○五二八 </td>
<td>　　　子女二度一三○九</td>
</tr>
</tbody></table>
<p id="p104"><a class="gg-link" href="#p104" onclick="return changeColor(this);"></a>推月與赤道正交後宮界積度　視月道與赤道正交後，各宿積度宮界，某宿次在後，即以加之，便爲某宮下正交後宮界積度。求次宮者，累加宮率三十度四三八一，滿氣象限去之，各得某宮下半交、中交後宮界積度。</p>
<p id="p105"><a class="gg-link" href="#p105" onclick="return changeColor(this);"></a>推宮界定積度　視宮界積度在半象限已下爲初限，已上覆減氣象限，餘爲末限。　置其交定限度，與初末限相減、相乘，所得，千約之爲度，在正交、中交爲加差，在半交爲減差。　置宮界正半中交後積度，以定差加減之，爲宮界定積度。</p>
<p id="p106"><a class="gg-link" href="#p106" onclick="return changeColor(this);"></a>推宮界宿次　置宮界定積度，於月道內取其在所置前一宿者減之，不及減者，加氣象限減之。</p>
<p id="p107"><a class="gg-link" href="#p107" onclick="return changeColor(this);"></a>推每月每日下交宮時刻　置每月宮界宿次，減入交宮日下月離晨昏宿次。如不及減者，加宮界宿次前宿度減之，餘以日周乘之，以其日太陰行定度而一，得數，又視定盈縮曆取立成日下晨昏分加之。<span class="style7">晨加晨分，昏加昏分。</span>如滿日周交宮在次日，不滿在本日，依發斂推之，即交宮時刻。 </p>
<p class="style15" id="p108"><a class="gg-link" href="#p108" onclick="return changeColor(this);"></a>步中星</p>
<p id="p109"><a class="gg-link" href="#p109" onclick="return changeColor(this);"></a>推每日夜半赤道　置推到每日夜半黃道，<span class="style7">見日躔。</span>依法以黃道積度減之，餘如黃道率而一，以加赤道積度。又以天正冬至赤道加之，如在春正後，再加一象限，夏至後加半周天，秋正後加三象限，爲每日夜半赤道積度。</p>
<p id="p110"><a class="gg-link" href="#p110" onclick="return changeColor(this);"></a>推夜半赤道宿度　置夜半赤道積度，以赤道宿度挨次減之，爲本日夜半赤道宿度。</p>
<p id="p111"><a class="gg-link" href="#p111" onclick="return changeColor(this);"></a>推晨距度及更差度　置立成內每日晨分，以三百六十六度二十五分七十五秒乘之爲實，如日周而一，爲晨距度。倍晨距度，以五除之，爲更差度。</p>
<p id="p112"><a class="gg-link" href="#p112" onclick="return changeColor(this);"></a>推每日夜半中星　置推到每日夜半赤道宿度，加半周天，即夜半中星積度。以赤道宿度挨次減之，爲夜半中星宿度。</p>
<p id="p113"><a class="gg-link" href="#p113" onclick="return changeColor(this);"></a>推昏旦中星　置夜半中星積度，減晨距度，爲昏中星積度。以更差度累加之，爲逐更及旦中星積度。俱滿赤道宿度去之，即得。　以晨分五之一，加倍爲更率。更率五而一爲點率。凡昏分，即一更一點，累加更率爲各更。凡交更即爲一點，累加點率爲各點。</p>
</div>
<!-- end .main --></div>
<!-- end #main --></div>
</div>
</body></html>