<?xml version='1.0' encoding='utf-8'?>
<html class="ie6 oldie" lang="zh-tw" xml:lang="zh-tw" xmlns="http://www.w3.org/1999/xhtml"><head>
<meta content="width=device-width, initial-scale=1" name="viewport"/>
<title id="toc_1">二十四史-明史-卷四十六‧志第二十二 - 漢川草廬</title><link href="../Styles/boilerplate.css" rel="stylesheet" type="text/css"/>
<link href="../Styles/Layout01.css" rel="stylesheet" type="text/css"/>
</head>
<body>
<div class="gridContainer clearfix">
<div id="Main">
<div class="main">
<div class="feature">
　　<h1>卷四十六・志第二十二</h1>　
     <span class="style11">地理七</span>
<hr/>
<p class="style11" id="online_toc_0"><a class="gg-link" href="#online_toc_0"></a>雲南　貴州</p>
<p class="style15" id="online_toc_1"><a class="gg-link" href="#online_toc_1"></a>雲南</p>
<p id="online_toc_2"><a class="gg-link" href="#online_toc_2"></a>禹貢梁州徼外。元置雲南等處行中書省。<span class="style7">治中慶路。</span>洪武十五年二月癸丑平雲南，置雲南都指揮使司。乙卯置雲南等處承宣布政使司。<span class="style7">同治雲南府。</span>領府五十八，州七十五，縣五十五，蠻部六。後領府十九，禦夷府二，州四十，禦夷州三，縣三十，宣慰司八，宣撫司四，安撫司五，長官司三十三，禦夷長官司二。北至永寧，<span class="style7">與四川界。</span>東至富州，<span class="style7">與廣西界</span>。西至干崖，<span class="style7">與西番界。</span>南至木邦，<span class="style7">與交阯界。</span>距南京七千二百里，京師一萬六百四十五里。洪武二十六年編戶五萬九千五百七十六，口二十五萬九千二百七十。弘治四年，戶一萬五千九百五十，口一十二萬五千九百五十五。萬曆六年，戶一十三萬五千五百六十，口一百四十七萬六千六百九十二。</p>
<p id="online_toc_3"><a class="gg-link" href="#online_toc_3"></a>雲南府<span class="style7">元中慶路。</span>洪武十五年正月改為雲南府。領州四，縣九。</p>
<p id="online_toc_4"><a class="gg-link" href="#online_toc_4"></a>　　昆明<span class="style7">倚。洪武二十六年，岷王府自陝西岷州遷於此。永樂二十二年遷岷王府於湖廣武岡州，建滕王府於此，宣德元年除。東有金馬山，與西南碧雞山相對，俱有關，山下即滇池。池在城南，周五百里，其西南為海口，至武定府北，注於金沙江。又東有盤龍江，西注滇池。東有赤水鵬、清水江二巡檢司。</span>富民<span class="style7">府西北。東有螳蜋川，源自滇池，下流入金沙江。東南有安寧河。</span>宜良<span class="style7">府東，少南。東有大池江，一名大河，亦曰巴盤江。西有湯池巡檢司。</span>羅次<span class="style7">府西北。舊屬安寧州，弘治十三年八月改屬府。西有星宿河，自武定府流入。又有沙摩溪，即安寧河。南有鍊象關巡檢司。</span></p>
<p id="online_toc_5"><a class="gg-link" href="#online_toc_5"></a>　　晉寧州<span class="style7">西有大堡河，下流入滇池。</span>北距府百里。領縣二。歸化<span class="style7">東北有交七浦，滇池下流。</span>呈貢<span class="style7">州北。西有滇池，北有落龍河，南流入焉。</span></p>
<p id="online_toc_6"><a class="gg-link" href="#online_toc_6"></a>　　安寧州<span class="style7">西有呀嵕山，有煎鹽水，設鹽課提舉司，轄鹽井四。天啟三年改設於琅井，此司遂廢。又南有螳蜋川。西有安寧河。又有祿脿、貼琉二巡檢司。</span>東距府八十里。領縣一。祿豐<span class="style7">州西。西有南平山，上有關。東有大溪，即安寧河。西有星宿河，河東有老鴉關巡檢司。又西有蘭谷關。</span></p>
<p id="online_toc_7"><a class="gg-link" href="#online_toc_7"></a>　　昆陽州<span class="style7">東南有渠濫川，東北入於滇池。</span>北距府百五十里。領縣二。三泊<span class="style7">州西北。西有三泊溪，流入滇池。</span>易門<span class="style7">州西。南有易門守禦千戶所，洪武二十四年置，舊縣治在焉。萬曆三年復還縣治於此。又南有黎崖山，產異馬，一名馬頭山。西有九渡河，即祿豐縣大溪，下流入元江府界。</span></p>
<p id="online_toc_8"><a class="gg-link" href="#online_toc_8"></a>　　嵩明州。洪武十五年三月改曰嵩盟。成化十八年復故。<span class="style7">東北有羅錦山。東有禿高山。西北有東葛勒山。東南有烏納山，牧漾水出焉，西南入滇池。又東南有嘉利澤，亦曰楊林澤。又西有邵甸河，匯九十九泉，至昆明為盤龍江。西有邵甸縣，洪武十五年三月屬州，尋廢。東南有楊林縣，成化十七年十月廢。又東有楊林守禦千戶所，洪武二十五年置。又西有兔兒關巡檢司。</span>西南距府百二十里。</p>
<p id="online_toc_9"><a class="gg-link" href="#online_toc_9"></a>曲靖府<span class="style7">元曲靖路。</span>洪武十五年三月為府。二十七年四月升為軍民府。領州四，縣二。西距布政司二百九十里。</p>
<p id="online_toc_10"><a class="gg-link" href="#online_toc_10"></a>　　南寧<span class="style7">倚。東南有石堡山，山西有元越州治，洪武二十八年正月廢。北有白石江，流合城南之瀟湘江，又東南合左小江，亦謂之南盤江，下流環雲南、澂江、廣西三府之境，至羅平州入貴州界。東北有白水關巡檢司。</span>亦佐<span class="style7">府東。元屬羅雄州。永樂初，改屬府。西南有塊澤江。</span></p>
<p id="online_toc_11"><a class="gg-link" href="#online_toc_11"></a>　　霑益州<span class="style7">東南有堆湧山。北有北盤江，其上流即貴州畢節衞之可渡河，流入州境，又東南入貴州安南衞。其西南又有南盤江，即南寧縣之東山河。南有交水縣，東南有羅山縣，東北有石梁縣，元皆屬州，洪武十五年皆廢。南有平夷衞，本平夷千戶所，洪武二十一年十一月置，二十三年四月改為衞，後廢，永樂元年復置衞。衞當貴州西入之衝，東有巒岡，西有定南嶺，北有豫順關、宣威關。州東南又有越州衞，洪武二十三年七月置，二十四年十二月徙於陸涼州，二十八年與州同廢，永樂元年九月復置。又州南有松韶舖、阿幢橋二巡檢司。又南有炎方城，西南有松株城，俱天啟五年築。</span>西南距府二百十三里。</p>
<p id="online_toc_12"><a class="gg-link" href="#online_toc_12"></a>　　陸涼州<span class="style7">東有丘雄山，下有中涎澤，即南盤江所匯也。西北有木容山，有關。又西有部封山。又西有芳華縣，南有河納縣，元皆屬州，永樂初皆廢。西南有陸涼衞，洪武二十三年三月以古魯昌地置。西南有喬甸，萬曆二年立營置戍於此。四十八年復設法古甸、龍峝等營，協守其地。</span>北距府百二十里。</p>
<p id="online_toc_13"><a class="gg-link" href="#online_toc_13"></a>　　馬龍州<span class="style7">東南有木容箐山，洪武二十四年十二月置寧越堡於此。山下有木容溪，下流即瀟湘江。又西有楊磨山，一名關索嶺，上有關。西南有通泉縣，元屬州，永樂初廢。北有馬隆守禦千戶所，本馬隆衞，洪武二十三年七月置，二十八年十月改為所。南有魯婆伽嶺巡檢司。又有馬龍縣，元屬州，洪武十五年廢。西南有分水嶺關。東有三叉口關。</span>東距府七十里。</p>
<p id="online_toc_14"><a class="gg-link" href="#online_toc_14"></a>　　羅平州<span class="style7">元羅雄州。</span>萬曆十五年四月更名。<span class="style7">北有祿布山。東南有盤江，下流入貴州慕役長官司界。南有定雄守禦千戶所，萬曆十四年九月置。</span>西北距府二百七十里。</p>
<p id="online_toc_15"><a class="gg-link" href="#online_toc_15"></a>尋甸府<span class="style7">元仁德府。</span>洪武十六年十月辛未升為仁德軍民府。丁丑改尋甸軍民府。成化十二年改為尋甸府。<span class="style7">舊治在東。今治在鳳梧山下，嘉靖七年十月徙。西南有落隴雄山，又有畦山。西有果馬山，其泉流為龍巨江，下流入滇池。又西南有三稜山，上有九十九泉，即盤龍江之上源。又東有阿交合溪。又北有為美縣，西有歸厚縣，元屬府，洪武十五年三月因之，尋廢。東南有木密關，一名易龍堡，洪武二十三年四月置木密關守禦千戶所於此。</span>西南距布政司二百六十里。</p>
<p id="online_toc_16"><a class="gg-link" href="#online_toc_16"></a>臨安府<span class="style7">元臨安路。</span>洪武十五年正月為府。領州六，縣四，長官司九。北距布政司四百二十里。</p>
<p id="online_toc_17"><a class="gg-link" href="#online_toc_17"></a>　　建水州<span class="style7">倚。元時，府在州北。洪武中，移府治此。西南有寶山。西北右有火燄山。東有石巖山，瀘江水自石屏州流經此，伏流入巖洞中，東出為樂蒙河。又東北有曲江，東入於盤江，有曲江巡檢司。又西有禮社江，源出趙州，流經此。又有寧遠州，萬曆十四年析建水州置，四十八年廢。東南有納更山土巡檢司。</span></p>
<p id="online_toc_18"><a class="gg-link" href="#online_toc_18"></a>　　石屏州<span class="style7">元曰石坪。</span>洪武十五年三月改曰石平，後改今名。<span class="style7">南有鍾秀山。東有采玉山，產石似玉。有曲江。又有異龍湖，周百五十里，中有大、小、中三島，其大島、中島上皆有城，其水引流為瀘江。西有寶秀關巡檢司。</span>東距府七十里。</p>
<p id="online_toc_19"><a class="gg-link" href="#online_toc_19"></a>　　阿迷州<span class="style7">元阿甯萬戶。</span>洪武十五年三月置州。<span class="style7">東南有買吾山，萬曆初，改名雷公山。又南有盤江，東有樂蒙河流入焉。又東有火井，有東山口土巡檢司。又有部舊村巡檢司，後廢。又有阿迷守禦城，萬曆二年築。</span>西距府百二十里。</p>
<p id="online_toc_20"><a class="gg-link" href="#online_toc_20"></a>　　寧州<span class="style7">東南有登樓山。東有水角甸山，產蘆甘石。又東有婆兮江，源出澂江府撫仙湖，下流入盤江，又西南有沅江，流合焉。又東有西沙縣，元屬州，後省，洪武十五年三月復置，仍屬州，尋復省。西北有甸直巡檢司。</span>西南距府百八十里。</p>
<p id="online_toc_21"><a class="gg-link" href="#online_toc_21"></a>　　通海<span class="style7">府西北。元屬寧州，洪武十五年三月改屬府。南有秀山。北有通海湖。東有守禦通海前前、右右二千戶所，本元臨安路治。洪武初，徙府治建水州。十五年置守禦千戶所於此。</span>河西<span class="style7">府西北。東有曲江。又西有祿卑江，自新興州流入，合於曲江。又東北有綠溪河，其下流即通海湖。又北有曲陀關巡檢司，後廢。</span>嶍峨<span class="style7">府西北。元屬寧州。洪武十五年二月改屬府。東有曲江，自新興州流入，又南有合流江，西北有丁癸江，俱流合焉。又西南有伽羅關、西有興衣鄉二巡檢司。</span>蒙自<span class="style7">府東南。西有目則山。東有雲龍山，又有羨裒山。又東南有黎花江，即禮社江也，東南注於交阯清水江。有黎花舊市柵，宣德五年五月置臨安衞右千戶所於此。又西南有西溪二，出銀礦。又南有蓮花灘，即瀾滄江下流，交阯洮江上流。西南有箐口關巡檢司，又有大窩關、楊柳河關。東南有廢果寨，又有賀謎寨，俱道通交阯。</span>新平<span class="style7">府西北。萬曆十九年置。東南有魯奎山。東有平甸河司。南有南峝巡檢司。</span></p>
<p id="online_toc_22"><a class="gg-link" href="#online_toc_22"></a>　　新化州。本馬龍他郎甸長官司。洪武十七年四月置，直隸布政司。弘治八年改為新化州。萬曆十九年來屬。<span class="style7">北有徹崇山。西有馬籠山，蠻酋結寨處，元置馬籠部千戶於此，屬元江路，洪武十五年廢。又北有法龍山，亦蠻酋結寨處。又東南有馬籠江，即禮社江，亦曰摩沙勒江，有摩沙勒巡檢司。東北有阿怒甸。</span>東南距府五百三十里。</p>
<p id="online_toc_23"><a class="gg-link" href="#online_toc_23"></a>　　寧遠州<span class="style7">元至治三年二月置，直隸雲南行省。</span>洪武十五年來屬。宣德元年與安南。</p>
<p id="online_toc_24"><a class="gg-link" href="#online_toc_24"></a>　　納樓茶甸長官司<span class="style7">府西南。本納樓千戶所，洪武十五年置，屬和泥府。十七年四月改置。北有羚羊洞，產銀礦。又有祿豐江，即禮社江下流。又東有倘甸。</span>教化三部長官司<span class="style7">府東南。元強現三部，洪武中改置。西南有魯部河，源出禮社江，下流合蒙自縣棃花江。</span>王弄山長官司<span class="style7">府東南。元王弄山大小二部，洪武中改置。</span>虧容甸長官司<span class="style7">府西南。元鐵容甸，屬元江路。洪武中改置，來屬。西有虧容江，源出沅江府，東經車人寨，出寧遠州境。</span>溪處甸長官司<span class="style7">府西南。元溪處甸軍民副萬戶，屬元江路。洪武中改置，來屬。</span>思佗甸長官司<span class="style7">府西南。元和泥路。洪武十五年三月為府，領納樓千戶所伴溪、七溪、阿撒三蠻部，十七年廢，後改置。</span>左能寨長官司<span class="style7">府西南。本思佗甸寨，洪武中改置。</span>落恐甸長官司<span class="style7">府西南。元伴溪落恐部軍民萬戶。洪武中改置。</span>安南長官司<span class="style7">府東南。元捨資千戶，後改安南道防送軍千戶。洪武十五年三月仍曰捨資千戶所，尋改置長官司。正德六年省入蒙自縣。天啟二年復置。</span></p>
<p id="online_toc_25"><a class="gg-link" href="#online_toc_25"></a>澂江府<span class="style7">元澂江路。</span>洪武十五年三月為府。領州二，縣三。西北距布政司八十里。</p>
<p id="online_toc_26"><a class="gg-link" href="#online_toc_26"></a>　　河陽<span class="style7">倚。舊治在西。洪武中，遷繡毬山上。弘治中，又遷縣東金蓮山。正德十三年又遷縣東暘溥山麓。嘉靖二十年又遷金蓮山南。隆慶四年又遷舞鳳山下，即今治。北有羅藏山。南有撫仙湖，一名羅伽湖，下流東會於盤江。又東有鐵池河，源出陸涼州，流至此，會撫仙湖，復引流為鐵赤河，入於盤江。</span>江川<span class="style7">府西南。南有故城，崇禎七年圮於水，遷於舊江川驛，即今治。又南有星雲湖，東南入撫仙湖。北有關索嶺巡檢司。</span>陽宗<span class="style7">府東北。北有明湖，一名陽宗湖，源出羅藏山，流入於盤江。</span></p>
<p id="online_toc_27"><a class="gg-link" href="#online_toc_27"></a>　　新興州<span class="style7">東北有羅麼山，一名石崖山。西北有大棋山。又有蒙習山，山與晉寧州交界。又有大溪，下流至嶍峨縣，入於曲江。有羅麼溪，源出羅麼山，入於大溪。又北有普舍縣，南有研和縣，元俱屬州，洪武十五年三月因之，尋廢。又北有鐵爐關巡檢司。</span>東距府二百里。</p>
<p id="online_toc_28"><a class="gg-link" href="#online_toc_28"></a>　　路南州<span class="style7">西南有竹子山。東有劄龍山，石可煉銅。西有巴盤江，源自陸涼州。又有鐵赤河合焉。東南有邑市縣，元屬州，弘治三年九月廢。東北有革泥巡檢司。</span>西距府百三十里。</p>
<p id="online_toc_29"><a class="gg-link" href="#online_toc_29"></a>廣西府<span class="style7">元廣西路。</span>洪武十五年三月為府。<span class="style7">西有阿盧山。西北有巴盤江。又西有南盤江。又南有矣邦池，一名龍甸海，跨彌勒州界，南入盤江。</span>領州三。西北距布政司三百十里。</p>
<p id="online_toc_30"><a class="gg-link" href="#online_toc_30"></a>　　師宗州<span class="style7">西有龜山，萬曆四十八年築督捕城於此。東有英武山。西有盤江，又西北有巴盤江合焉，東北入羅平州界。</span>西南距府八十里。</p>
<p id="online_toc_31"><a class="gg-link" href="#online_toc_31"></a>　　彌勒州<span class="style7">南有卜龍山。西有阿欲山。東南有盤江山，南盤江經其下。又東有八甸溪，南合南盤江。又西有十八寨山，嘉靖元年二月置十八寨守禦千戶所於此，直隸雲南都司。又南有捏招巡檢司。</span>東北距府九十里。</p>
<p id="online_toc_32"><a class="gg-link" href="#online_toc_32"></a>　　維摩州<span class="style7">元天德四年二月置。東北有小維摩山。東南有大維摩山，又有阿母山。又東北有寶寧溪，下流經廣南府界，合西洋江。西有三鄉城，萬曆二十二年築。</span>西北距府二百二十里。</p>
<p id="online_toc_33"><a class="gg-link" href="#online_toc_33"></a>廣南府<span class="style7">元廣南西路宣撫司。</span>洪武十五年十一月改置廣南府。<span class="style7">西北有牌頭山，土人築砦其上。南有西洋江，東南至廣西田州府，入於左江。</span>領州一。西北距布政司七百九十里。</p>
<p id="online_toc_34"><a class="gg-link" href="#online_toc_34"></a>　　富州<span class="style7">元至元十三年置，屬廣南西路。</span>洪武十五年改屬府。<span class="style7">東南有者鷂山。東北有西寧山。又東有楠木溪，至州南與南汪溪合，伏流十五里，東出於西洋江。西南有安寧州，東北有羅佐州，俱元至元十三年置，屬廣南西路。洪武十五年因之，後俱廢。</span>西距府二百里。</p>
<p id="online_toc_35"><a class="gg-link" href="#online_toc_35"></a>元江軍民府<span class="style7">元元江路。</span>洪武十五年三月為府。永樂初，升軍民府。領州二。東北距布政司七百九十里。</p>
<p id="online_toc_36"><a class="gg-link" href="#online_toc_36"></a>　　奉化州<span class="style7">倚。本因遠羅必甸長官司，洪武十八年四月置。嘉靖中，改州。東有羅槃山，亦名玉臺山。又有路通山。東南有元江，亦曰禮社江，東南入納樓茶甸長官司界。西南有瀾滄江，與車里宣慰司分界。又西有步日部，洪武中廢。又東有禾摩村巡檢司。</span>恭順州<span class="style7">本他郎寨長官司。嘉靖中，改州。</span></p>
<p id="online_toc_37"><a class="gg-link" href="#online_toc_37"></a>楚雄府<span class="style7">元威楚開南路。</span>洪武十五年三月改為楚雄府。領州二，縣五。東距布政司六百里。</p>
<p id="online_toc_38"><a class="gg-link" href="#online_toc_38"></a>　　楚雄<span class="style7">倚。元曰威楚。洪武十五年二月更名。西有薇溪山，又有龍川江，經城北青峰下，曰峩𡸮江，下流入武定府，合金沙江。西有波羅澗，其麓有滷水，元設鹽課司於此，明廢。西北有呂合巡檢司。</span>廣通<span class="style7">府東。元屬南安州。洪武十五年因之，後改屬府。東北有盤龍山，亦曰九盤山。西有羅苴甸山。東有鹽倉山，舊產鹽。又有臥象山，東南有臥獅山，俱產銀礦。又東北有阿陋雄山，有阿陋井、猴井，俱產鹽。又東有捨資河，自武定府流入，下流入於元江。又北有大河，西北入定遠縣之龍川江。東有捨資巡檢司，東北有沙矣舊、西有回蹬關二土巡檢司。</span>定遠<span class="style7">府西北。西有赤石山。東有龍川江。又有黑鹽井，設提舉於此。又有琅井提舉司，本置於安寧州，天啟三年移此，有黑井、琅井二巡檢司。又西南有羅平關、南有會基關二巡檢司。</span>定邊<span class="style7">府西。元至元十二年置，屬鎮南州。洪武中，改屬。北有螺盤山，上有自普關。又有無量山。南有定邊河，又有陽江，自蒙化府流合焉。</span>𥔲嘉<span class="style7">府南。元置。西有黑初山。東北有卜門河，在卜門山下，又東北合馬龍江，流入新化州。又西有上江河，接南安州界。</span></p>
<p id="online_toc_39"><a class="gg-link" href="#online_toc_39"></a>　　南安州<span class="style7">東有健林蒼山。又西南有表羅山，產銀。北有捨資河。</span>西北距府五十里。</p>
<p id="online_toc_40"><a class="gg-link" href="#online_toc_40"></a>　　鎮南州<span class="style7">東北有石吠山。東有五樓山。西南有馬龍江，其上流為定邊河，又東南入𥔲嘉縣界。又西有平夷川，龍川江之上流。又有沙橋巡檢司。又有鎮南關、英武關、阿雄關三土巡檢司。</span>東南距府五十里。</p>
<p id="online_toc_41"><a class="gg-link" href="#online_toc_41"></a>姚安軍民府<span class="style7">元姚安路。</span>洪武十五年三月為府。二十七年四月升軍民府。領州一，縣一。東南距布政司七百里。</p>
<p id="online_toc_42"><a class="gg-link" href="#online_toc_42"></a>　　姚州<span class="style7">倚。元屬大理路。洪武十五年三月來屬。東有東山，一名飽烟蘿山。東北有金沙江。南有青蛉河，源出三窠山，下流合大姚河。北有守禦姚安千戶所，洪武二十八年置。東有箭場、西有普昌、南有三窠、西南有普淜四巡檢司。</span></p>
<p id="online_toc_43"><a class="gg-link" href="#online_toc_43"></a>　　大姚<span class="style7">府北。元屬姚州。洪武十五年三月因之，後改屬府。西北有赤石崖。北有大姚河，源出書案山。西北有龍蛟江，源出鐵索箐，一名苴泡江，產金。俱東北流入金沙江。南有白鹽井提舉司，轄鹽井九。又有白鹽井巡檢司。東有姚安中屯千戶所，洪武二十八年置。</span></p>
<p id="online_toc_44"><a class="gg-link" href="#online_toc_44"></a>武定府<span class="style7">元武定路。</span>洪武十五年三月為府，尋升軍民府。隆慶三年閏六月徙治獅子山。萬曆中，罷稱軍民。領州二，縣一。東南距布政司百五十里。</p>
<p id="online_toc_45"><a class="gg-link" href="#online_toc_45"></a>　　和曲州<span class="style7">倚。舊城在南，元州治於此。隆慶三年十二月徙州為府附郭，令吏目領兵守焉。西北有三臺山。北有金沙江，源出吐蕃共龍川犂牛石，下流經麗江、鶴慶二府，至本府北界，東流入黎溪州，又東入四川會川衞界。有金沙江土巡檢司。又有烏龍河，流入金沙江。又西北有西溪河，即楚雄府龍川江下流。又有只舊、草起二鹽井。東有南甸縣，元路治，洪武十五年三月改屬州，成化二十年仍屬府，正德元年七月省。西北有乾海子、又有羅摩洱、又南有小甸關三巡檢司。西北有龍街關土巡檢司。</span></p>
<p id="online_toc_46"><a class="gg-link" href="#online_toc_46"></a>　　元謀<span class="style7">府西北。西北有住雄山，又有竹沙雄山。北有金沙江，西有西溪河流入焉。</span></p>
<p id="online_toc_47"><a class="gg-link" href="#online_toc_47"></a>　　祿勸州<span class="style7">北有法塊山，又有哇匿歪山。東北有幸丘山，又有烏蒙山，一名絳雲露山。北有金沙江，與四川東川府界。又東有普渡河，即螳蜋川，下流會掌鳩河水，入於金沙江。北有易籠縣，元屬州，洪武十七年省。東有石舊縣，元屬州，天啟元年七月省。又北有普渡河巡檢司。南有撒墨巡檢司，後廢。</span>西距府二十里。</p>
<p id="online_toc_48"><a class="gg-link" href="#online_toc_48"></a>景東府<span class="style7">元至順二年二月置。</span>洪武十五年閏二月因之。三月降為州，屬楚雄府。十七年正月仍升為府。<span class="style7">西有景董山，洪武中築景東衞城於其上，又築小城於山顛，謂之月城。北有蒙落山，一名無量山。西南有瀾滄江，源出金齒，流經府西南二百餘里，南注車里，為九龍江，下流入交阯。東南有大河，即定邊河之下流，又東入鎮南州，為馬龍江。又南有土井，產鹽。北有開南州，元屬威楚開南路。洪武十五年三月屬楚雄府，尋省。又東有三汊河、西北有保甸二土巡檢司。又北有安定關。南有母瓜關。東南有景蘭關。西南有蘭津橋，鐵索為之。</span>東北距布政司千一百八十里。</p>
<p id="online_toc_49"><a class="gg-link" href="#online_toc_49"></a>鎮沅府<span class="style7">本鎮沅州。</span>洪武三十五年十二月置。永樂四年四月升為府。<span class="style7">西有波弄山，山上下有鹽井六。南有杉木江，源出者樂甸，下流合威遠州之谷寶江。</span>領長官司一。北距布政司千五十里。</p>
<p id="online_toc_50"><a class="gg-link" href="#online_toc_50"></a>　　祿谷寨長官司<span class="style7">府東北。永樂十年四月以祿平寨置。北有馬容山。南有南浪江，西南流合杉木江。</span></p>
<p id="online_toc_51"><a class="gg-link" href="#online_toc_51"></a>大理府<span class="style7">元大理路。</span>洪武十五年三月為府。領州四，縣三，長官司一。東南距布政司八百九十里。</p>
<p id="online_toc_52"><a class="gg-link" href="#online_toc_52"></a>　　太和<span class="style7">倚。西有點蒼山。東有西洱河，一名洱海，自浪穹縣流入，經天橋下，又東合點蒼山之十八川匯於此，中有三島、四洲、九曲。西有樣備江，一曰漾鼻水，自劍川州流入，經點蒼山後，合於西洱河，又西南流入瀾滄江。南有太和土巡檢司。又北有龍首關，亦曰上關。南有龍尾關，亦曰下關。</span></p>
<p id="online_toc_53"><a class="gg-link" href="#online_toc_53"></a>　　趙州。洪武十五年三月改名趙喜州，尋復。<span class="style7">南有九龍頂山。又有定西嶺，大江之源出焉，一名波羅江，西北入西洱河。又西南有樣備江，南入蒙化府界。東南有白厓𧸘江，源出定西嶺，下流為禮社江。有舊白厓城，嘉靖四十三年修築，更名彩雲城。又東有乾海子、南有迷度市二巡檢司。又有定西嶺上巡檢司。</span>西北距府三十里。領縣一。雲南<span class="style7">州東。元雲南州。洪武十五年三月改為縣，屬府。十七年改屬州。西北有寶泉山，有一泡江。東北有周官㱔子海。西有品甸，洪武十九年四月置洱海衞於此。又東北有你場、又有楚甸、南有安南坡三巡檢司。</span></p>
<p id="online_toc_54"><a class="gg-link" href="#online_toc_54"></a>　　鄧川州<span class="style7">北有鍾山，又有普陀江，一名蒲萄江，又名彌苴佉江，南入西洱河。又東有豪豬洞，一名銀坑。又有青索鼻土巡檢司。</span>南距府七十里。領縣一。浪穹<span class="style7">州東。東北有佛光山，山半有洞，可容萬人，山後險仄，名一女關。又有蓮花山，有蒙次和山，皆險峻。西南有鳳羽山。北有罷谷山，洱水所出。西有樣備江。西北有寧湖，亦曰明河，即普陀江上源。又有五鹽井提舉司，洪武十六年置，萬曆四十二年廢。西南有鳳羽縣，洪武十五年三月置，屬鄧川州，尋省。有鳳羽鄉巡檢司。又東南有晉陀崆巡檢司，後廢。西有上江嘴、西南有下江嘴二土巡檢司。</span></p>
<p id="online_toc_55"><a class="gg-link" href="#online_toc_55"></a>　　賓川州。弘治六年四月析趙州及太和、雲南二縣地置。<span class="style7">西有雞足山，一名九曲巖。東北有金沙江，東入姚安府界。西有金龍湫，流入西洱河。又東有大羅衞，在鍾英山下，弘治六年四月與州同置。又東北有赤石崖、西南有賓居二巡檢司。西有神摩洞。又南有蔓神寨、北有白羊市二巡檢司，後廢。又北有金沙江土巡檢司。</span>西距府百里。</p>
<p id="online_toc_56"><a class="gg-link" href="#online_toc_56"></a>　　雲龍州<span class="style7">元雲龍甸軍民府，至元末置。</span>洪武十七年改為州，來屬。正統間屬蒙化府，後仍來屬。<span class="style7">西有三峰山。東有瀾滄江。又西北有諾鄧等鹽井，東南有大井等鹽井，舊俱轄於五井提舉司，後改屬州。東有雲龍甸巡檢司，後廢。東北有順盪井、又有上五井、東有師井、北有箭捍場四巡檢司，又東有十二關土巡檢司，舊俱屬浪穹縣，後改屬。</span>東南距府六十里。</p>
<p id="online_toc_57"><a class="gg-link" href="#online_toc_57"></a>　　十二關長官司<span class="style7">府東。元十二關防送千戶所。洪武中改置。嘉靖元年五月徙於一泡江之西。</span></p>
<p id="online_toc_58"><a class="gg-link" href="#online_toc_58"></a>鶴慶軍民府<span class="style7">元鶴慶路。</span>洪武十五年三月為府。三十年十一月升軍民府。<span class="style7">南有方丈山，又有半子山，產礦。東有金沙江。東南有漾共江，即鶴川，其下流入金沙江。有木按州，又有副州，元俱屬府，洪武十五年俱廢。東北有宣化關、西南有觀音山、又有清水江三巡檢司。</span>領州二。東南距布政司千一百六十里。</p>
<p id="online_toc_59"><a class="gg-link" href="#online_toc_59"></a>　　劍川州<span class="style7">元劍川縣。</span>洪武十五年三月因之。十七年正月升為州。<span class="style7">西南有石寶山。南有劍川湖，俗呼海子，樣備江之下流。又西南有彌沙井鹽課司。又有彌沙井巡檢司。</span>東距府九十里。</p>
<p id="online_toc_60"><a class="gg-link" href="#online_toc_60"></a>　　順州<span class="style7">元屬麗江路。</span>洪武十五年三月屬北勝府，尋來屬。<span class="style7">西有金沙江。東有浴海浦，與北勝州分界。</span>西距府百二十里。</p>
<p id="online_toc_61"><a class="gg-link" href="#online_toc_61"></a>麗江軍民府<span class="style7">元麗江路宣撫司。</span>洪武十五年三月為府。三十年十一月升軍民府。領州四。東南距布政司千二百四十里。</p>
<p id="online_toc_62"><a class="gg-link" href="#online_toc_62"></a>　　通安州<span class="style7">倚。西北有玉龍山，一名雪嶺。又有金沙江，古名麗水，源出吐蕃界犂牛石下，名犂水，「犂」訛「麗」，流經巨津、寶山二州，至武定府，北流入四川大江。西有石門關巡檢司。</span></p>
<p id="online_toc_63"><a class="gg-link" href="#online_toc_63"></a>　　寶山州<span class="style7">西南有阿那山。南有金沙江。</span>西距府二百四十里。</p>
<p id="online_toc_64"><a class="gg-link" href="#online_toc_64"></a>　　蘭州<span class="style7">元屬麗江路。</span>洪武十五年三月屬麗江府，尋屬鶴慶府，後仍來屬。<span class="style7">北有福源山。西北有瀾滄江，源出吐蕃嵯和歌甸，流入境，南入雲龍州界。</span>東北距府三百六十里。</p>
<p id="online_toc_65"><a class="gg-link" href="#online_toc_65"></a>　　巨津州<span class="style7">南有華馬山。北有金沙江，流入州界，有鐵橋跨其上。西北有臨江縣，元屬州，洪武十五年三月因之，弘治後廢。又東北有雪山關。</span>東南距府三百里。</p>
<p id="online_toc_66"><a class="gg-link" href="#online_toc_66"></a>永寧府<span class="style7">元永寧州，屬麗江路。</span>洪武十五年三月屬北勝府。十七年屬鶴慶府。二十九年改屬瀾滄衞。永樂四年四月升為府。<span class="style7">金沙江在西。又東有瀘沽湖，周三百里，中有三島。又東南有魯窟海子，在干木山下，下流入四川鹽井衞之打冲河。又北有勒汲河，自吐蕃流入，亦東流入打冲河。又南有羅易江，自蒗蕖州流入，注於瀘沽湖。</span>領長官司四。東南距布政司千四百五十里。</p>
<p id="online_toc_67"><a class="gg-link" href="#online_toc_67"></a>　　剌次和長官司<span class="style7">府東北</span>革甸長官司<span class="style7">府西北</span>香羅甸長官司<span class="style7">府西</span>瓦魯之長官司<span class="style7">府北。四司，俱永樂四年四月置。</span></p>
<p id="online_toc_68"><a class="gg-link" href="#online_toc_68"></a>北勝州<span class="style7">元北勝府，屬麗江路。</span>洪武十五年三月屬布政司，尋降為州，屬鶴慶府。二十九年改屬瀾滄衞。正統七年九月直隸布政司。弘治九年徙治瀾滄衞城。<span class="style7">瀾滄衞舊在州南，本瀾滄衞軍民指揮使司，洪武二十八年九月置，屬都司。弘治九年徙州來同治。尋罷軍民司，止為衞。西南有瀾滄山。南有九龍山。西有金沙江，環繞州治，亦曰麗江。又南有陳海，又有呈湖，東南有浪峩海，下流俱入金沙江。東有羅易江，下流入永寧府界。北有蒗蕖州，元屬麗江路，洪武十五年三月屬北勝府，尋屬鶴慶軍民府，二十九年改屬瀾滄衞，天啟中廢。東有寧番土巡檢司。</span>南距布政司千二十五里。</p>
<p id="online_toc_69"><a class="gg-link" href="#online_toc_69"></a>永昌軍民府<span class="style7">元永昌府，屬大理路。</span>洪武十五年三月屬布政司。十八年二月兼置金齒衞，屬都司。二十三年十二月省府，升衞為金齒軍民指揮使司。嘉靖元年十月罷軍民司，止為衞，復置永昌軍民府。領州一，縣二，安撫司四，長官司三。東距布政司千二百里。</p>
<p id="online_toc_70"><a class="gg-link" href="#online_toc_70"></a>　　保山<span class="style7">倚。本金齒千戶所，洪武中置。永樂元年九月又置永昌府守禦千戶所，俱屬金齒軍民司。嘉靖三年三月改二所為保山縣，東有哀牢山，本名安樂，夷語哀牢。西有九隆山。又東北有羅岷山，瀾滄江經其麓。又南有潞江，舊名怒江，一名喳里江，自潞江司流入。又北有清水河，經縣東南峽口山下，伏流東出，入瀾滄江。又有潞江州，宣德八年六月置，直隸布政司，正統二年五月廢。又東北有沙木和、西北有清水關二巡檢司。又北有甸頭、南有水眼二土巡檢司。</span>永平<span class="style7">府東北。元屬永昌府。洪武二十三年屬金齒軍民司。嘉靖元年仍屬府。西南有博南山，一名金浪巔山，俗訛為丁當丁山，上有關。又有花橋山，產鐵礦。又東北有橫嶺山，驛道所經。東有銀龍江，下流入瀾滄江。又東北有勝備江，下流入蒙化府樣備江。又西南有花橋河，源出博南山，流入銀龍江，上有花橋關，亦曰玉龍關。又東北有上甸定夷關巡檢司。東有打牛坪土巡檢司。</span></p>
<p id="online_toc_71"><a class="gg-link" href="#online_toc_71"></a>　　騰越州<span class="style7">元騰衝府，屬大理路。</span>洪武十五年三月屬布政司，尋廢。永樂元年九月置騰衝守禦千戶所，屬金齒軍民司。宣德六年八月直隸都司。正統十年三月升所為騰衝軍民指揮使司。嘉靖三年十月置騰越州，屬府。十年十二月罷司為騰衝衞。<span class="style7">東有球牟山。東南有羅生山。南有羅佐衝山，上有鎮夷關，有巡檢司。又東北有高黎共山，一名崑崙岡。西北有明光山，有銀礦銅礦。西有大盈江，亦曰大車湖，自徼外流入，下流至比蘇蠻界，注於金沙江。又東北有龍川江，源出徼外蛾昌蠻地之七藏甸，下流合於大盈江，有藤橋在其上。有龍川江關巡檢司。又西南有壘水河，即大盈江之支流。又有騰衝土州，宣德五年六月置，屬金齒軍民司，後直隸布政司，正統三年五月仍屬金齒軍民司，尋廢。又西有古勇關。</span>東北距府二百七十五里。</p>
<p id="online_toc_72"><a class="gg-link" href="#online_toc_72"></a>　　潞江安撫司<span class="style7">元柔遠路。</span>洪武十五年三月為府，後廢，屬麓川平緬司。永樂元年正月析置潞江長官司，直隸都司。十六年六月升安撫司。宣德元年六月改隸布政司。正統三年六月屬金齒軍民司。嘉靖元年十月屬府。<span class="style7">北有潞江，一名怒江，源出吐蕃雍望甸，南流經此，折而東南入府界。東岸有潞江關，北岸有細甸。又西有鎮姚守禦千戶所，萬曆十三年置，治老姚關鳳山之阿。又西有全勝關。</span>東北距府三百五十里。鎮道安撫司，楊塘安撫司<span class="style7">二司地舊屬西番，與麗江府接界。</span>俱永樂四年正月置，屬金齒軍民司。嘉靖元年屬府。瓦甸安撫司，本瓦甸長官司。宣德二年置，屬金齒軍民司。九年二月直隸都司。正統三年五月仍屬金齒軍民司。五年十一月升為安撫司。嘉靖元年屬府。</p>
<p id="online_toc_73"><a class="gg-link" href="#online_toc_73"></a>　　鳳溪長官司<span class="style7">府東。洪武二十三年十一月置，屬金齒軍民司。嘉靖元年改屬府。</span>施甸長官司<span class="style7">府南。元石甸長官司。洪武十七年五月更名，屬府。二十三年屬金齒軍民司。嘉靖元年仍屬府。西有坪市河，下流入於怒江。東南有猛淋寨，萬曆十三年置鎮安守禦千戶所於此。南有金齒巡檢司，治浦關。又南有石甸巡檢司。</span>茶山長官司<span class="style7">永樂五年析孟養地置，屬金齒軍民司。嘉靖元年屬府。東有高黎共山。</span></p>
<p id="online_toc_74"><a class="gg-link" href="#online_toc_74"></a>蒙化府<span class="style7">元蒙化州，屬大理路。</span>洪武十五年三月因之。正統十三年六月升為府。<span class="style7">北有龍宇圖山、又有甸頭山，一名天耳山。南有甸尾山。西有陽江，源出甸頭澗，下流至定邊縣，入定邊河。又西有樣備江，一名神莊江，與永平縣分界，南入順寧府境，為黑惠江。西南有瀾滄江。有甸頭、甸尾、樣備、瀾滄江四巡檢司。又西南有備溪江土巡檢司。又東有迷渡市，嘉靖初築。</span>東距布政司八百六十里。</p>
<p id="online_toc_75"><a class="gg-link" href="#online_toc_75"></a>順寧府<span class="style7">元泰定四年十一月置。</span>洪武十五年三月庚戌因之。己未降為州，屬大理府。十七年正月仍升為府。<span class="style7">西北有樂平山。南有把邊山，中有把邊關。東北有瀾滄江，又有黑惠江，即樣備江也，又名墨會江，南流至府東泮山下，合於瀾滄江。又城東有順寧河，源出甸頭村山箐，流入雲州之孟祐河。南有寶通州，又有慶甸縣，元俱與府同置，洪武十五年省。又西南有矣堵寨，萬曆三十年置右甸守禦士千戶所於此。北有錫鉛寨、又有牛街、又有猛麻、又有錫蠟寨、董甕寨、蟒水寨、亦壁嶺七巡檢司。</span>領州一。東距布政司千五百五十里。</p>
<p id="online_toc_76"><a class="gg-link" href="#online_toc_76"></a>　　雲州。本大侯長官司。永樂元年正月析麓川平緬地置，直隸都司。宣德三年五月升為大侯禦夷州，直隸布政司。萬曆二十五年更名，來屬。<span class="style7">舊治在南。萬曆三十年移於今治。南有瀾滄江，東有孟祐河流入焉。有臘丁鄉巡檢司，後廢。</span>西距府百五十里。領長官司一。孟緬長官司<span class="style7">州西南。宣德五年六月以景東府之孟緬、孟梳地置，屬景東府，後直隸布政司。萬曆二十五年來屬。有大猛麻、又有猛撒二土巡檢司，與猛緬稱為「三猛」。</span></p>
<p id="online_toc_77"><a class="gg-link" href="#online_toc_77"></a>車里軍民宣慰使司<span class="style7">元車里路，泰定二年七月置，即大徹里。</span>洪武十五年閏二月為軍民府。十九年十一月改軍民宣慰使司。永樂中廢。宣德六年復置。<span class="style7">東北有瀾滄江，與九龍江會，達於交阯，為富良江，而入於海。又有沙木江。東有小徹里部，永樂十九年正月置車里靖安宣慰使司，宣德九年十月省入車里。又有元耿凍路，至正七年正月置，又有耿當、孟弄二州，亦元末置，洪武十五年俱省入車里。</span>西北距布政司三十四程。</p>
<p id="online_toc_78"><a class="gg-link" href="#online_toc_78"></a>緬甸軍民宣慰使司。本緬中宣慰司。洪武二十七年六月置，尋廢。永樂元年十月復置，更名。<span class="style7">北有大金沙江，其上流即大盈江也，源出青石山，自孟養境內流經司北江頭城下，下流注於南海。東有阿瓦河，自孟養流入境，下流入大金沙江。又北有江頭城、太公城、馬來城、安正國城、蒲甘緬王城，謂之「緬中五城」。元後至元四年十二月置邦牙宣慰司於蒲甘緬王城，至正二年六月廢。至元二十六年置太公路於太公城，洪武十五年三月為府，後廢。</span>領長官司一。東北距布政司三十八程。東倘長官司<span class="style7">宣德八年九月置。</span></p>
<p id="online_toc_79"><a class="gg-link" href="#online_toc_79"></a>木邦軍民宣慰使司<span class="style7">元木邦路，至順元年三月置。</span>洪武十五年三月為府，後廢。三十五年十二月復置。永樂二年六月改軍民宣慰使司。<span class="style7">北有慕義山。西有喳里江，即潞江，自芒市流入境，又西南入緬甸界。又北有蒙憐路、蒙來路，俱元置，洪武十五年三月俱為府，後俱廢。又西北有孟炎甸，有天馬關。</span>東北距布政司三十五程。</p>
<p id="online_toc_80"><a class="gg-link" href="#online_toc_80"></a>八百大甸軍民宣慰使司<span class="style7">元八百等處宣慰使司。</span>洪武二十四年六月改置。<span class="style7">東北有南格剌山，下有河，與車里分界。有八百者乃軍民宣慰使司，永樂二年四月分八百大甸地置，後廢。又有蒙慶宣慰司，元泰定四年閏月置，至正二年四月罷，洪武十五年三月復置府，後廢。又有孟絹路，元元統元年置，屬八百宣慰司，洪武十五年三月為府，後廢。又有木按、孟傑二路，俱元置，洪武十五年三月俱為府，後俱廢。</span>北距布政司三十八程。</p>
<p id="online_toc_81"><a class="gg-link" href="#online_toc_81"></a>孟養軍民宣慰使司<span class="style7">元雲遠路。</span>洪武十五年三月為府。十七年改為孟養府，後廢。三十五年十二月復置。永樂二年六月改軍民宣慰使司。正統十三年廢。萬曆十三年改置長官司。<span class="style7">東有鬼窟山，又有茫崖山。又有大金沙江，其上流即大盈江，南流入於緬甸。又南有密堵城，有速送城。又南有戛撒寨。西有猛倫，西南有孟拱、戛里、猛別、盞西諸部。</span>東北距布政司三十七程。</p>
<p id="online_toc_82"><a class="gg-link" href="#online_toc_82"></a>老撾軍民宣慰使司。永樂二年四月置。<span class="style7">東南有三關，與安南界。</span>西北距布政司六十八程。</p>
<p id="online_toc_83"><a class="gg-link" href="#online_toc_83"></a>南甸宣撫司<span class="style7">元至元二十六年置南甸路。</span>洪武十五年三月為府，後廢，屬騰衝守禦千戶所。永樂十二年正月置州，直隸布政司。正統三年五月改屬金齒軍民指揮使司。九年六月升宣撫司，仍直隸布政司。<span class="style7">東有丙弄山，又有蠻干山。南有沙木籠山，上有沙木籠關。西有大盈江。東北有小梁河，西南經南牙山下，曰南牙江，入干崖境內。又東南有孟乃河，即騰越州之龍川江。又南有黃連坡關。東北有小隴川關。</span>東北距布政司二十二程。</p>
<p id="online_toc_84"><a class="gg-link" href="#online_toc_84"></a>干崖宣撫司<span class="style7">元鎮西路。</span>洪武十五年三月為府，後廢，屬麓川平緬司。永樂元年正月析置干崖長官司，直隸都司，後屬金齒軍民指揮使司。宣德五年六月復屬都司。正統三年五月復屬金齒軍民指揮使司。九年六月升宣撫司，直隸布政司。<span class="style7">東有雲籠山。西有大盈江，又南有檳榔江，自吐蕃界流合焉。東有安樂河，即小梁河，下流經雲籠山下，曰雲籠江，經司治北，折而西，合於檳榔江。又西北有南賧，元置，洪武中廢。又西有雷弄、盞達等部。</span>東北距布政司二十三程。</p>
<p id="online_toc_85"><a class="gg-link" href="#online_toc_85"></a>隴川宣撫司。本麓川平緬軍民宣慰使司。正統六年廢，九年九月改置，治隴把。<span class="style7">元平緬路，在隴把東北。洪武十五年閏三月置平緬宣慰使司。三月又改路為府，未幾府廢。十七年八月丙子升司為平緬軍民宣慰使司。甲午改麓川平緬軍民宣慰使司，省麓川路入焉。元麓川路在隴把南，洪武十五年三月為府，未幾府廢。十七年八月為麓川平緬軍民宣慰司治所，正統中，司廢，曰平麓城，亦曰孟卯城，萬曆十二年置宣撫同知於此。又西南有通西軍民總管府，元至元二十六年置，洪武十五年三月為府，後廢。又東南有遮放城，萬曆十二年置宣撫副使於此。北有馬鞍山。西北有大金沙江。又有麓川江，即龍川江，自南甸流入，與芒市分界，西南入於大金沙江。</span>東北距布政司六十六程。</p>
<p id="online_toc_86"><a class="gg-link" href="#online_toc_86"></a>孟定禦夷府<span class="style7">元孟定路，至元三十一年四月置。</span>洪武十五年三月為府。<span class="style7">東北有無量山，又有喳哩江，與麓川江合。東南有謀粘路，元泰定三年七月置。有木連路，元至正二十六年置。洪武十五年三月俱因之，後俱廢。</span>領安撫司一。東北距布政司十八程。耿馬安撫司。萬曆十三年析孟定地置。<span class="style7">西有三尖山。南有喳哩江，與孟定分界。</span>北距府百里。</p>
<p id="online_toc_87"><a class="gg-link" href="#online_toc_87"></a>孟艮禦夷府。永樂三年七月置，直隸都司，後直隸布政司。<span class="style7">東有木朶路，又有孟隆路，俱元泰定三年九月置。東北有孟愛等甸軍民府，元至元二十六年置。洪武十五年三月俱為府，後俱廢。</span>北距布政司三十八程。</p>
<p id="online_toc_88"><a class="gg-link" href="#online_toc_88"></a>威遠禦夷州<span class="style7">元威遠州，屬威楚路，後改威遠蠻柵府。</span>洪武十五年三月仍為威遠州，屬楚雄府。十七年升為府，後廢。三十五年十二月復置州，直隸布政司。<span class="style7">北有蒙樂山，接景東府界。西北有威遠江，一名谷寶江，下流合瀾滄江。</span>東北距布政司十九程。</p>
<p id="online_toc_89"><a class="gg-link" href="#online_toc_89"></a>灣甸禦夷州。本灣甸長官司。永樂元年正月析麓川平緬地置，直隸都司。三年四月升為州，直隸布政司。<span class="style7">西北有高黎共山。北有姚關，與順寧府界。</span>東北距布政司二十程。</p>
<p id="online_toc_90"><a class="gg-link" href="#online_toc_90"></a>鎮康禦夷州<span class="style7">元鎮康路。</span>洪武十五年三月為府。十七年降為州，後廢，以其地屬灣甸州。永樂七年七月復置，直隸布政司。<span class="style7">西有喳哩江，接潞江安撫司界。南有昔剌寨。西南有控尾寨。</span>東北距布政司二十三程。</p>
<p id="online_toc_91"><a class="gg-link" href="#online_toc_91"></a>孟密宣撫司。本孟密安撫司。成化二十年六月析木邦地置。萬曆十三年升為宣撫司。<span class="style7">東北有南牙山，與南甸分界。西南有摩勒江，有大金沙江，俱與緬甸分界。又有寶井。北有猛乃、猛哈，東北有孟廣等部。</span>東北距布政司三十三程。</p>
<p id="online_toc_92"><a class="gg-link" href="#online_toc_92"></a>蠻莫安撫司。萬曆十三年析孟密地置。<span class="style7">東北有等練山。西南有那莫江，下流入大金沙江。又西有孟木寨。</span>東北距布政司三十一程。</p>
<p id="online_toc_93"><a class="gg-link" href="#online_toc_93"></a>者樂甸長官司。永樂元年正月析麓川平緬地置，直隸都司，後改隸布政司。<span class="style7">南有瀾滄江。又東有景來河，自景東府流入，下流入馬龍江。</span>東北距布政司千一百七十里。</p>
<p id="online_toc_94"><a class="gg-link" href="#online_toc_94"></a>鈕兀禦夷長官司。宣德八年十月以和泥之鈕兀、五隆二寨置，北距布政司十六程。</p>
<p id="online_toc_95"><a class="gg-link" href="#online_toc_95"></a>芒市禦夷長官司<span class="style7">元芒施路。</span>洪武十五年三月為府，後廢。正統八年四月改置，屬金齒軍民指揮司，後直隸布政司。<span class="style7">西南有永昌幹山，又有孟契山。又有大盈江，西南經青石山下，又西有麓川江來合焉。</span>東北距布政司二十三程。</p>
<p id="online_toc_96"><a class="gg-link" href="#online_toc_96"></a>孟璉長官司<span class="style7">舊為麓川平緬司地，後為孟定府。</span>永樂四年四月置，直隸都司。<span class="style7">東南有木來府，元置，洪武十五年三月因之，後廢。</span>東北距布政司二十三程。</p>
<p id="online_toc_97"><a class="gg-link" href="#online_toc_97"></a>大古剌軍民宣慰使司<span class="style7">在孟養西南。亦曰擺古，濱南海，與暹羅鄰。</span>底馬撒軍民宣慰使司<span class="style7">在大古剌東南。</span>小古剌長官司，茶山長官司，底板長官司，孟倫長官司，八家塔長官司<span class="style7">皆在西南極邊</span>俱永樂四年六月置。</p>
<p id="online_toc_98"><a class="gg-link" href="#online_toc_98"></a>刺和莊長官司。永樂四年十月置，直隸都司。</p>
<p id="online_toc_99"><a class="gg-link" href="#online_toc_99"></a>促瓦長官司，散金長官司<span class="style7">舊俱為麓川平緬司地。</span>永樂六年四月置。</p>
<p id="online_toc_100"><a class="gg-link" href="#online_toc_100"></a>麻里長官司。永樂六年七月析孟養地置，直隸都司。</p>
<p id="online_toc_101"><a class="gg-link" href="#online_toc_101"></a>八寨長官司。永樂十二年九月置，直隸都司。</p>
<p id="online_toc_102"><a class="gg-link" href="#online_toc_102"></a>底兀刺宣慰使司。永樂二十二年三月置。<span class="style7">地舊為大古剌所據，上諭還之，故置司。</span></p>
<p id="online_toc_103"><a class="gg-link" href="#online_toc_103"></a>廣邑州。本金齒軍民司之廣邑寨。宣德五年五月升為州。八年十一月直隸布政司。正統元年三月徙於順寧府之右甸。</p>
<p class="style15" id="online_toc_104"><a class="gg-link" href="#online_toc_104"></a>貴州</p>
<p id="online_toc_105"><a class="gg-link" href="#online_toc_105"></a>禹貢荊、梁二州徼外。元為湖廣、四川、雲南三行中書省地。洪武十五年正月置貴州都指揮使司，<span class="style7">治貴州宣慰司。</span>其民職有司則仍屬湖廣、四川、雲南三布政司。永樂十一年置貴州等處承宣布政使司。<span class="style7">與都指揮司同治。</span>領府八，州一，縣一，宣慰司一，長官司三十九。後領府十，州九，縣十四，宣慰司一，長官司七十六。北至銅仁，<span class="style7">與湖廣、四川界。</span>南至鎮寧，<span class="style7">與廣西、雲南界。</span>東至黎平，<span class="style7">與湖廣、廣西界。</span>西至普安，<span class="style7">與雲南、四川界。</span>距南京四千二百五十里，京師七千六百七十里。弘治四年，編戶四萬三千三百六十七，口二十五萬八千六百九十三。萬曆六年，戶四萬三千四百五，口二十九萬九百七十二。</p>
<p id="online_toc_106"><a class="gg-link" href="#online_toc_106"></a>貴陽軍民府。本程番府。成化十二年七月分貴州宣慰司地置，治程番長官司。隆慶二年六月移入布政司城，與宣慰司同治。三年三月改府名貴陽。萬曆二十九年四月升為軍民府。領州三，縣二，長官司十六。</p>
<p id="online_toc_107"><a class="gg-link" href="#online_toc_107"></a>　　新貴<span class="style7">倚。本貴竹長官司，洪武五年正月置，屬宣慰司。萬曆十四年二月改置縣，來屬。西有獅子山。西北有木閣箐山，在水西境內。北有貴人峰。又西有白龍洞。北有烏江，源出水西，與四川遵義府分界，北流至四川彭水縣，入涪陵江。西北有陸廣河，下流入於烏江，有陸廣河巡檢司。又西有宅溪。又西北有蔡家關，一名響水關，又有闊水關。</span>貴定<span class="style7">倚。萬曆三十六年析新貴縣及定番州地置。東有銅鼓山，有石門山。南有高連山，有南門河。又東有龍洞河，下流俱入陸廣河。</span></p>
<p id="online_toc_108"><a class="gg-link" href="#online_toc_108"></a>　　開州。崇禎四年十一月以副宣慰洪邊舊地置。西南距府一百二十里。</p>
<p id="online_toc_109"><a class="gg-link" href="#online_toc_109"></a>　　廣順州。本金筑長官司。洪武五年三月置，屬四川行省。十年正月改安撫司。十九年十二月屬廣西。二十七年仍屬四川。二十九年屬貴州衞。正統三年八月直隸貴州布政司。成化十二年七月屬程番府。隆慶二年六月屬貴陽府。萬曆四十年置州。<span class="style7">東南有天臺山。北有天生橋。</span>南距府一百一十里。</p>
<p id="online_toc_110"><a class="gg-link" href="#online_toc_110"></a>　　定番州<span class="style7">元程番武勝軍安撫司。</span>洪武五年罷。成化十二年七月置程番府，領金筑安撫司，上馬橋、大龍番、小龍番、程番、方番、韋番、臥龍番、洪番、小程番、盧番、羅番、金石番、盧山、木瓜、大華、麻响十六長官司。隆慶二年六月移府入布政司城。萬曆十四年三月置州。距府八十五里，領長官司十六。</p>
<p id="online_toc_111"><a class="gg-link" href="#online_toc_111"></a>　　程番長官司<span class="style7">倚。洪武五年三月置，屬貴州衞。正統三年八月屬貴州宣慰司。成化十二年七月屬程番府。萬曆十四年三月屬州。北有青巖。南有都泥江，源出州西北亂山中，曰濛潭，經司南，州境之水皆流合焉，入廣西南丹州界。下十二司所屬倣此。</span>小程番長官司<span class="style7">州西北。元小程番安撫司。洪武六年正月改置。</span>上馬橋長官司<span class="style7">州西北。洪武十五年六月置。</span>盧番長官司<span class="style7">州北。元盧番靜海軍安撫司。洪武六年正月改置，省元盧番蠻夷軍民長官司入焉。</span>韋番長官司<span class="style7">州南。元韋番蠻夷長官司。洪武十五年六月改置。</span>方番長官司<span class="style7">州南。元方番河中府安撫司。洪武五年改置。</span>洪番長官司<span class="style7">州西。元洪番永盛軍安撫司。洪武六年正月改置。</span>臥龍番長官司<span class="style7">州南。元臥龍番南寧州安撫司。洪武五年改置。</span>小龍番長官司<span class="style7">州東南。元小龍番靜蠻軍安撫司。洪武六年正月改置。</span>大龍番長官司<span class="style7">州東南。元大龍番應天府安撫司。洪武五年改置。</span>金石番長官司<span class="style7">州東。元金石番太平軍安撫司。洪武五年改置。</span>羅番長官司<span class="style7">州南。元羅番大龍遏蠻軍安撫司。洪武五年改置。</span>盧山長官司<span class="style7">州南。元盧山等處蠻夷軍安撫司。洪武六年正月改置。</span>木瓜長官司<span class="style7">元木瓜等處蠻夷軍民長官司。洪武五年改置，屬貴州衞。正統三年八月屬金筑安撫司。成化十二年七月，屬程番府。萬曆十四年三月屬州。下二司倣此。</span>麻响長官司<span class="style7">洪武七年六月置。</span>大華長官司<span class="style7">洪武七年六月置。</span></p>
<p id="online_toc_112"><a class="gg-link" href="#online_toc_112"></a>貴州宣慰使司<span class="style7">元改順元路軍民安撫司置，屬湖廣行省。</span>洪武五年正月屬四川行省。九年六月屬四川布政司。永樂十一年二月來屬。<span class="style7">有沙溪、的澄河二巡檢司。又有黃沙渡、龍谷二土巡檢司。</span>領長官司七。</p>
<p id="online_toc_113"><a class="gg-link" href="#online_toc_113"></a>　　水東長官司<span class="style7">宣慰司北。元水東寨長官司。洪武五年改置，後廢。永樂元年六月置，屬都司，後來屬。</span>中曹蠻夷長官司<span class="style7">宣慰司東南。元中曹白納等處長官司，屬管番民總管。洪武五年改置，來屬。</span>龍里長官司<span class="style7">宣慰司東。元龍里等寨長官司，屬管番民總管。洪武五年改置，來屬。</span>白納長官司<span class="style7">宣慰司東南。元茶山白納等處長官司。洪武五年幷入中曹司。永樂四年五月置，來屬。</span>底寨長官司<span class="style7">宣慰司北。元底寨等處長官司。洪武五年改置。</span>乖西蠻夷長官司<span class="style7">宣慰司東北。元乖西軍民府，屬管番民總管。洪武五年改置，後廢。永樂元年六月復置，屬都司，後來屬。</span>養龍坑長官司<span class="style7">宣慰司北。元養龍坑宿徵等處長官司。洪武五年改置。</span></p>
<p id="online_toc_114"><a class="gg-link" href="#online_toc_114"></a>安順軍民府<span class="style7">元安順州，屬普定路。</span>洪武十五年三月屬普定府。十八年直隸雲南布政司。二十五年八月屬四川普定衞。正統三年八月直隸貴州布政司。成化中，徙州治普定衞城。萬曆三十年九月升安順軍民府。<span class="style7">普定衞舊在州西北，洪武十五年正月置，屬四川都司。三月升軍民指揮使司。正統三年改屬貴州都司。成化中，州自衞東南來同治。西北有舊坡山，兩峰相對，中有石關。東有巖孔山。北有歡喜嶺，又有思臘河，接水西界。西南有北盤江，自雲南霑益州流入。東南有九溪河。又東有元普定路，屬雲南行省，洪武十五年三月為府，屬雲南布政司，尋幷軍民府，改屬四川布政司，十八年七月廢。</span>領州三，長官司六。東距布政司百五十里。</p>
<p id="online_toc_115"><a class="gg-link" href="#online_toc_115"></a>　　寧谷寨長官司<span class="style7">府西南。洪武十九年置，屬安順州。二十五年八月屬普定衞。正統三年八月仍來屬。下倣此。東南有乾海子。</span>西堡長官司<span class="style7">府西北。建置所屬同上。北有浪伏山，元置習安州於山下，屬普定路，洪武十五年三月屬普定府，後廢。又北有白石巖。東南有楚油洞山。北有谷龍河，下流合烏江。</span></p>
<p id="online_toc_116"><a class="gg-link" href="#online_toc_116"></a>　　鎮寧州<span class="style7">元至正十一年四月以火烘夷地置，屬普定路。</span>洪武十五年三月屬普定府。二十五年八月屬普定衞，後僑治衞城。正統三年八月直隸貴州布政司。嘉靖十一年六月徙州治安莊衞城。萬曆三十年九月屬府。<span class="style7">安莊衞，舊在州西，洪武二十三年五月置，屬貴州都司。萬曆三十五年九月，州自衞東來同治。南有白水河，又有烏泥江，即都泥江，源出山箐中，東南流，入金筑安撫司境。</span>東距府五十五里。領長官司二。十二營長官司<span class="style7">州北。洪武十九年置，屬安順州。二十五年八月屬普定衞。正統三年八月來屬。下倣此。東北有天生橋，又有公具河。北有阿破河。</span>康佐長官司<span class="style7">州東。建置所屬同上。</span></p>
<p id="online_toc_117"><a class="gg-link" href="#online_toc_117"></a>　　永寧州<span class="style7">元以打罕夷地置，屬普定路。</span>洪武十五年三月屬普定府。二十五年八月屬普定衞，後僑治衞城。正統三年八月直隸貴州布政司。嘉靖十一年三月徙州治關索嶺守禦千戶所城。萬曆三十年九月屬府。<span class="style7">關索所舊在州西南，洪武二十五年置，屬安莊衞。萬曆三十年九月，州自所東北來同治。西北有紅崖山。西有北盤江，自普安州流入，有盤江河巡檢司。</span>東北距府一百二十里。領長官司二。慕役長官司<span class="style7">州西。洪武十九年置，屬安順州。二十五年八月屬普定衞。正統三年八月來屬。下倣此。北有安籠箐山。西北有象鼻嶺。東有北盤江，與永寧州分界，東南流，南盤江自雲南羅平州來合焉，又南入廣西泗城州界。</span>頂營長官司<span class="style7">州北。洪武四年置，所屬同上。東有關索嶺。西有盤江。</span></p>
<p id="online_toc_118"><a class="gg-link" href="#online_toc_118"></a>　　普安州。本貢寧安撫司。建文中置，屬普安軍民府。永樂元年正月改普安安撫司，屬四川布政司。十三年十二月改為州，直隸貴州布政司。萬曆十四年二月徙治普安衞城。三十年九月屬府。<span class="style7">普安衞舊在州南，洪武十五年正月置，屬雲南都司，後改屬貴州都司。二十二年三月升軍民指揮使司。萬曆十四年二月，州自衞北來同治。東有八部山，元普安路治山下，屬雲南行省，洪武十五年三月為府，屬雲南布政司，尋升軍民府，二十七年四月改屬四川，永樂後廢。東北有格孤山。又西北有番納牟山，一名雲南坡。又東南有得都山，一名白崖，產雄黃水銀。又東有盤江。東南有者卜河，下流入於盤江。東有芭蕉關。西有分水嶺關。東南有安籠箐關。又西南有樂民守禦千戶所，西有平夷守禦千戶所，俱洪武二十二年置，又東南有安南守禦千戶所，又有安籠守禦千戶所，俱洪武二十三年置，皆屬普安衞。正統十年四月徙安南所於羅渭江。</span>東北距府三百三十五里。</p>
<p id="online_toc_119"><a class="gg-link" href="#online_toc_119"></a>都勻府。本都勻安撫司。洪武十九年十二月置。二十三年十月改都勻衞，屬貴州都司。二十九年四月升軍民指揮使司，屬四川布政司。永樂十七年仍屬貴州都司。弘治七年五月置都勻府於衞城。<span class="style7">西有龍山。南有獨山鎮巡檢司。北有平定關，西有威鎮關，俱洪武二十四年置。</span>領州二，縣一，長官司八。西北距布政司二百六十里。</p>
<p id="online_toc_120"><a class="gg-link" href="#online_toc_120"></a>　　都勻長官司<span class="style7">府南。元上都勻等處軍民長官司。洪武十六年更名。南有都勻河，亦名馬尾河。</span>邦水長官司<span class="style7">府西。元中都雲板水等處軍民長官司，屬管番民總管。洪武十六年更名。邦水河在東南，本名扳河，即都勻河上源。</span>平浪長官司<span class="style7">府西。洪武十六年置。西南有凱陽山，上有滅苗鎮，即故凱口囤。東南有麥冲河。</span>平洲六洞長官司<span class="style7">府西南。洪武十六年置。西南有六洞山。南有平洲河，中有沙洲。</span></p>
<p id="online_toc_121"><a class="gg-link" href="#online_toc_121"></a>　　麻哈州。本麻哈長官司。洪武十六年置，屬平越衞。弘治七年五月升為州，來屬。<span class="style7">南有麻哈江，即邦水河之上源。</span>南距府六十里。領長官司二。樂平長官司<span class="style7">州西北。洪武二十四年五月置，屬雲南，後屬平越衞。弘治七年五月來屬。東北有馬場山。南有樂平溪。</span>平定長官司<span class="style7">州西北。洪武二十二年置，屬平越衞。三十年屬清平衞。弘治七年五月來屬。東有山江河。</span></p>
<p id="online_toc_122"><a class="gg-link" href="#online_toc_122"></a>　　獨山州。本九名九姓獨山州長官司。洪武十六年置，屬都勻衞。弘治七年五月升為獨山州，屬府。<span class="style7">南有獨山，有獨山江，即都勻河下流，南入廣西天河縣界，為龍江。</span>北距府百五十里。領縣一，長官司二。清平<span class="style7">府北。本清平長官司，洪武二十二年置，屬平越衞。三十年屬清平衞。弘治七年五月改為縣，屬麻哈州，後來屬。東有香爐山，嘉靖十二年四月徙清平衞中左所於此。北有雲溪洞。南有木級坡。又東有山江河，源出香爐山，有舟溪江流合焉，亦都勻河上源。又南有雞場關，北有羅冲關，俱洪武二十五年置。又東北有黎樹等寨。</span>合江洲陳蒙爛土長官司<span class="style7">州東。洪武十六年置，屬都勻衞。弘治七年五月屬州。東南有梅花洞。</span>豐寧長官司<span class="style7">州西南。洪武二十三年置，屬都勻衞。弘治七年五月屬州。西南有行郎山。</span></p>
<p id="online_toc_123"><a class="gg-link" href="#online_toc_123"></a>平越軍民府<span class="style7">元平月長官司。</span>洪武十四年置平越守禦千戶所。十五年閏二月改為平越衞。十七年二月升軍民指揮使司。領長官司五，屬四川布政司，尋屬貴州都司。萬曆二十九年四月置平越軍民府於衞城，以播州地益之，屬貴州布政司。<span class="style7">東有峩黎山，又有七盤坡。東南有麻哈江，其上源即黃平州之兩岔江。南有馬場江，又有羊場河，俱東入於麻哈江。南有武勝關。西南有通津關。東南有羊場關。</span>領衞二，州一，縣三，長官司二。西距布政司百八十里。</p>
<p id="online_toc_124"><a class="gg-link" href="#online_toc_124"></a>　　清平衞。洪武二十三年六月置，屬貴州都司。萬曆二十九年來屬。<span class="style7">衞治在清平縣北一里。</span>西南距府六十里。</p>
<p id="online_toc_125"><a class="gg-link" href="#online_toc_125"></a>　　興隆衞。洪武二十二年六月置，屬貴州都司。萬曆二十九年來屬。<span class="style7">北有龍岩山，亦名龍洞山。又有截洞，甚深險。東有飛雲岩。</span>西南距府百二十里。</p>
<p id="online_toc_126"><a class="gg-link" href="#online_toc_126"></a>　　黃平州。本黃平安撫司。洪武七年十一月置，屬播州宣慰司。萬曆二十九年四月改為州，來屬。<span class="style7">東有七里谷。西南有兩岔江，以兩源合流而名。又東有冷水河。西北有黃平守禦千戶所，洪武十一年正月置，十五年正月改為衞，閏二月仍為千戶所。</span>南距府三十里。</p>
<p id="online_toc_127"><a class="gg-link" href="#online_toc_127"></a>　　餘慶<span class="style7">州西。本餘慶長官司，洪武十七年置，屬播州宣慰司。萬曆二十九年六月改為縣，來屬。東有白泥長官司，亦洪武十七年置，屬播州宣慰司，萬曆二十九年四月省入餘慶縣。南有小烏江，下流入於烏江。東南有白泥河，下流合於思南河。又有走馬坪寨，嘉靖三十四年置。</span>甕安<span class="style7">州西北。本甕水安撫司，洪武初置。萬曆二十九年四月改為縣，來屬。東有草塘安撫司，洪武十七年六月置，又有重安長官司，永樂四年九月置，俱屬播州宣慰司，萬曆二十九年四月俱省入甕安縣。東南有萬丈山。西有烏江，縣境諸山溪之水皆流合焉。又有黃灘關。東北有飛練堡，有天邦囤，西有西坪等寨。</span>湄潭<span class="style7">州北。萬曆二十九年四月以播州湄潭地置。西有容山長官司，洪武中置，屬播州宣慰司。萬曆二十九年省入湄潭縣。南有湄潭水，又西有三江水，下流俱入於烏江。</span>凱里長官司<span class="style7">府東北。本凱里安撫司，嘉靖八年二月分播州宣慰司地置，屬清平衞。萬曆二十九年來屬。三十五年六月改為長官司。</span>楊義長官司<span class="style7">府東南。洪武初置，屬平越衞。萬曆二十九年屬府。西有杉木箐山。又有清水江，上流自新添衞流入，經城西，又名皮隴江，北經乖西、巴香諸苗界，而入烏江。</span></p>
<p id="online_toc_128"><a class="gg-link" href="#online_toc_128"></a>黎平府。本思州宣慰司地。洪武十八年正月置五開衞，屬湖廣都司，後廢。三十五年十一月復置。永樂十一年二月置黎平府於衞城，屬貴州布政司。弘治十年徙府治衞南。萬曆二十九年十一月改府屬湖廣。三十一年四月還屬貴州。<span class="style7">南有寶帶山。東有摩天嶺。東北有銅鼓巖。西有新化江。又有福祿江，其上源為古州江，下流入廣西懷遠縣境。西南有黎平守禦千戶所，洪武二十一年九月置，屬五開衞。</span>領縣一，長官司十三。西距布政司六百三十里。</p>
<p id="online_toc_129"><a class="gg-link" href="#online_toc_129"></a>　　永從<span class="style7">府南。本元福祿永從軍民長官司。洪武中改置福祿永從蠻夷長官司，後廢。永樂元年正月復置，屬貴州衞。十二年三月來屬。正統六年九月改為縣。南有福祿江，有彩江流合焉。又有永從溪。</span>潭溪蠻夷長官司<span class="style7">府東南。元潭溪長官司。洪武三年正月改置，屬湖廣辰州衞。三月改屬湖廣靖州衞，後廢。永樂元年正月復置，屬貴州衞。十二年三月來屬。西南有銅關鐵寨山。南有潭溪。</span>八舟蠻夷長官司<span class="style7">府北。元八舟軍民長官司。洪武五年改置，後廢。永樂元年正月復置，屬貴州衞。十二年三月來屬。西南有八舟江，源自府城，西為三十里江，北流經此，又東北為新化江。</span>洪舟泊里蠻夷長官司<span class="style7">府東南。元洪舟泊里軍民長官司。洪武初改置，後廢。永樂元年正月復置，屬貴州衞。十三年三月來屬。北有洪舟江，下流合於湖廣靖州之渠河。西南有中潮守禦千戶所，洪武二十一年九月置，屬五開衞。</span>曹滴洞蠻夷長官司<span class="style7">府西北。元曹滴等洞軍民長官司。洪武初改置，後廢。永樂元年正月復置，屬貴州衞。十二年三月來屬。西南有容江，源出苗地，北流入福祿江。</span>古州蠻夷長官司<span class="style7">府西北。元古州八萬洞軍民長官司。洪武三年正月改置，屬湖廣辰州衞。三月改屬湖廣靖州衞，後廢。永樂元年正月復置，屬貴州衞。十二年三月來屬。有古州衞，洪武二十六年置，尋廢。東北有古州江。</span>西山陽洞蠻夷長官司<span class="style7">府西南。洪武初置，後廢。永樂元年正月復置，屬貴州衞。十二年三月來屬。西北有大巖山，大巖江出焉，東南入於福祿江。</span>新化蠻夷長官司<span class="style7">府東北。元新化長官司。洪武三年正月改置，屬湖廣辰州衞，三月改屬湖廣靖州衞，後廢。永樂元年正月復置，屬貴州衞。十一年二月置新化府於此，領湖耳、亮寨、歐陽、新化、中林驗洞、龍里六蠻夷長官司，赤溪湳洞長官司。宣德九年十一月，府廢，以所領俱屬黎平府。西有六疊山。東南有新化江，又西北合於清水江。又東有新化亮寨守禦千戶所，洪武二十一年九月置，西南有新化屯千戶所，洪武二十五年置，俱屬五開衞。</span>湖耳蠻夷長官司<span class="style7">府東北。元湖耳洞長官司。洪武三年正月改置，屬湖廣辰州衞。三月改屬湖廣靖州衞，後廢。永樂元年正月復置，屬貴州衞。十二年三月屬新化府，府廢，來屬。西有銅鼓衞，本銅鼓守禦千戶所，洪武二十一年九月置，屬五開衞，三十年改所為衞，屬湖廣都司，後二年廢，三十五年十一月復置，屬湖廣都司。</span>亮寨蠻夷長官司<span class="style7">府東北。本八萬亮寨蠻夷長官司。洪武三年正月置，屬湖廣辰州衞。三月屬湖廣靖州衞，後廢。永樂元年正月復置，改名，屬貴州衞。十二年三月屬新化府，府廢，來屬。</span>歐陽蠻夷長官司<span class="style7">府東北。元歐陽寨長官司。洪武三年正月改置，屬湖廣辰州衞。三月改屬湖廣靖州衞，後廢。永樂元年正月復置，屬貴州衞。十二年三月屬新化府，府廢，來屬。</span>中林驗洞蠻夷長官司<span class="style7">府北。洪武初置，後廢。永樂元年正月復置。十二年三月屬新化府，府廢，來屬。下二司倣此。</span>赤溪湳洞蠻夷長官司<span class="style7">府東北。</span>龍里蠻夷長官司<span class="style7">府北。南有龍里守禦千戶所，洪武二十五年置，屬五開衞。</span></p>
<p id="online_toc_130"><a class="gg-link" href="#online_toc_130"></a>思南府<span class="style7">元思南宣慰司，屬湖廣行省。</span>洪武四年改屬四川。六年十二月陞為思南道宣慰使司，仍屬湖廣。永樂十一年二月改為府，屬貴州布政司。隆慶四年三月徙治平溪衞。尋復故。<span class="style7">有都儒五堡二坑等處巡檢司。又有覃韓偏力水土巡檢司。又有板橋巡檢司，舊屬石阡府，後來屬。</span>領縣三，長官司三。西南距布政司六百二十里。</p>
<p id="online_toc_131"><a class="gg-link" href="#online_toc_131"></a>　　安化<span class="style7">倚。本水犄姜長官司，元屬思州安撫司。洪武初，改曰水德江，屬思南宣慰司。永樂十二年三月屬府。萬曆三十三年改置安化縣。西南有崖門山。南有萬勝山。又有烏江，自石阡府流入，經城西鮎魚峽北，入四川彭水縣界，合涪陵江。東南有水德江，即烏江之分流，又有思印江流合焉，下流亦入於涪陵江。舊有洪安、化濟二長官司，屬思南宣慰司，洪武二十六年五月省。東有水勝關。南有武勝關。北有太平關。</span>蠻夷長官司<span class="style7">倚。洪武十年十月置，屬思南宣慰司。永樂十二年三月屬府。</span>婺川<span class="style7">府北。元屬思州安撫司。洪武五年屬鎮遠州。十七年後仍屬思州。永樂十二年三月來屬。東有河只水，又有羅多水，下流俱注於水德江。</span>印江<span class="style7">府東。本思印江長官司，元屬思南宣慰司。永樂十二年三月屬府。弘治七年六月改為印江縣。</span>沿河祐溪長官司<span class="style7">府東北。洪武七年十月置，屬思南宣慰司。永樂十二年三月屬府。</span>朗溪蠻夷長官司<span class="style7">府東。洪武七年十月置，屬思南宣慰司。永樂十二年三月屬烏羅府。正統三年五月，府廢，來屬。有厥溪蠻夷長官司，亦洪武七年十月置，尋廢。</span></p>
<p id="online_toc_132"><a class="gg-link" href="#online_toc_132"></a>思州府<span class="style7">元思州宣慰司。</span>永樂十一年二月改為府，屬貴州布政司。領長官司四。西距布政司七百五十里。</p>
<p id="online_toc_133"><a class="gg-link" href="#online_toc_133"></a>　　都坪峩異溪蠻夷長官司<span class="style7">倚。洪武六年置，二十五年省。永樂十二年三月復置。南有峩山。西北有江頭山。東有異溪。東北有平溪，上有關，洪武二十二年三月置平溪衞於此，屬湖廣都司，萬曆二十九年十一月改屬貴州，三十一年四月還屬湖廣。又有鮎魚關。南有黃土關。又東北有晃州驛，路出湖廣沅州。</span>都素蠻夷長官司<span class="style7">府西。永樂十二年三月置，屬府。</span>施溪長官司<span class="style7">府北。元施溪樣頭長官司。洪武五年改名，屬湖廣沅州衞。永樂十二年三月來屬。東有施溪。</span>黃道溪長官司<span class="style7">府東北。元屬思州宣慰司。永樂十二年三月屬府。西南有黃道溪。</span></p>
<p id="online_toc_134"><a class="gg-link" href="#online_toc_134"></a>鎮遠府<span class="style7">元鎮遠府，屬思州安撫司。</span>洪武四年降為鎮遠州，屬思南宣慰司。五年六月直隸湖廣。永樂十一年二月置鎮遠府於州治，屬貴州布政司。正統三年五月省州入焉。領縣二，長官司三。西距布政司五百三十里。</p>
<p id="online_toc_135"><a class="gg-link" href="#online_toc_135"></a>　　鎮遠<span class="style7">倚。本鎮遠溪洞金容金達蠻夷長官司，洪武二年二月置，屬思南宣慰司。永樂十二年三月屬州。正統三年五月改屬府。弘治七年十月改為鎮遠縣。北有石崖山。東有中河山，以兩水夾流而名。東北有鐵山。又東有觀音山，有馬場坡。東南有巴邦山。西有平冒山。南有鎮陽江，一名鎮南江，亦曰㵲水，上受興隆、黃平諸水，東流三百里，入於沅江。又東北有鐵溪，出鐵山，下流入鎮陽江。又西有油榨關。有焦溪關、梅溪關。又有清浪關，清浪衞治於此，又西有偏橋，偏橋衞在焉，俱洪武二十三年四月置。西南有鎮遠衞，洪武二十二年七月置。俱屬湖廣都司，萬曆二十九年十一月俱改屬貴州，三十一年四月還屬湖廣。</span>施秉<span class="style7">府西南。本施秉蠻夷長官司，洪武五年置，屬思南宣慰司。永樂十二年三月屬州。正統九年七月改為縣。天啟元年四月省。崇禎四年十一月復置。南有洪江，即鎮陽江。</span>偏橋長官司<span class="style7">府西。元偏橋中寨蠻夷軍民長官司。洪武五年改置，屬思南宣慰司。永樂十二年三月來屬。</span>卭水十五洞蠻夷長官司<span class="style7">府東。元卭水縣。洪武五年改置團羅、得民、曉隘、陂帶、卭水五長官司，屬思州宣慰司。二十九年以四司幷入卭水司，屬思南宣慰司。永樂十二年三月屬府。</span>臻剖六洞橫坡等處長官司<span class="style7">府西。本臻剖、六洞、橫坡三長官司，洪武二十二年置，屬鎮遠衞，後幷為一司。</span></p>
<p id="online_toc_136"><a class="gg-link" href="#online_toc_136"></a>銅仁府。本思州宣慰司地。永樂十一年二月置銅仁府。領縣一，長官司五。西南距布政司七百七十里。</p>
<p id="online_toc_137"><a class="gg-link" href="#online_toc_137"></a>　　銅仁<span class="style7">倚。元銅人大小江等處蠻夷軍民長官司，屬思州安撫司。洪武初，改置銅仁長官司，屬思南宣慰司。永樂十二年三月置府治於此。萬曆二十六年四月改為縣。南有銅崖山。又有新坑山，產硃砂水銀。西南有銅仁大江，西北有小江流合焉，下流入沅州界，注於沅江。</span>省溪長官司<span class="style7">府西。元省溪壩場等處蠻夷長官司，屬思州安撫司。洪武初，改名，屬思南宣慰司。永樂十二年三月來屬。西有<img alt="辶宙" src="../Images/a2494.gif"/>邏江，即省溪，產金。</span>提溪長官司<span class="style7">府西。元提溪等處軍民長官司，屬思州安撫司。洪武初，改名，屬思南宣慰司。永樂十二年三月來屬。東有印江。西有提溪，產砂金。</span>大萬山長官司<span class="style7">府南。元大萬山蘇葛辦等處軍民長官司，屬思州安撫司。洪武初，改名，屬思南宣慰司。永樂十二年三月來屬。</span>烏羅長官司<span class="style7">府西。元烏羅龍千等處長官司，屬思州安撫司。洪武初，更名，屬思南宣慰司。永樂十一年二月置烏羅府，領朗溪蠻夷長官司，烏羅、荅意、治古、平頭著可四長官司治於此。正統三年五月，府廢，來屬。西有九龍山，銅仁大江源於此。又西南有觀音囤，亦曰烏羅洞。南有九江。又有木耳溪，亦曰九十九溪，下流亦入沅江。</span>平頭著可長官司<span class="style7">府西北。元平頭著可通達等處長官司，屬思州安撫司。洪武七年十月改置，屬思南宣慰司。永樂十二年三月屬烏羅府，府廢，來屬。又有荅意長官司，治古寨長官司，俱永樂三年七月置，屬貴州宣慰司，十二年三月改屬烏羅府，正統三年五月俱與府同廢。</span></p>
<p id="online_toc_138"><a class="gg-link" href="#online_toc_138"></a>石阡府<span class="style7">本思州宣慰司地。</span>永樂十一年二月置石阡府。領縣一，長官司三。西南距布政司六百三十里。</p>
<p id="online_toc_139"><a class="gg-link" href="#online_toc_139"></a>　　石阡長官司<span class="style7">倚。元石阡等處軍民長官司，屬思州安撫司。洪武初改置，屬思州宣慰司。永樂十二年三月為石阡府治。西有崖門山。南有秋滿洞。西有烏江，自四川遵義府流入，東北入思南府界。有石阡江，下流入於烏江。</span>龍泉<span class="style7">府西。本龍泉坪長官司，元為思州安撫司治。洪武七年七月復置，屬思州宣慰司。永樂十二年三月來屬。萬曆二十九年四月改為縣。北有騰雲洞。南有鄧坎等寨。</span>苗民長官司<span class="style7">府西南。洪武七年十月置，屬思州宣慰司。永樂十二年三月來屬。</span>葛彰葛商長官司<span class="style7">府南。元屬思州安撫司。洪武中屬思州宣慰司。永樂十二年三月來屬。</span></p>
<p id="online_toc_140"><a class="gg-link" href="#online_toc_140"></a>龍里衞軍民指揮使司。洪武二十三年四月置衞。二十九年四月升軍民指揮使司。<span class="style7">西有蓮花涇，又有加牙河，下流入甕首河。東南有平伐長官司，本元平伐等處長官司，洪武十五年改置，屬貴州衞，二十八年屬龍里衞，萬曆十四年二月省入新貴縣。又西有長衝關。東有巃聳關。</span>領長官司一。西距布政司五十里。</p>
<p id="online_toc_141"><a class="gg-link" href="#online_toc_141"></a>　　大平伐長官司<span class="style7">衞南。洪武十九年置，屬貴州衞。二十八年來屬。東北有谷峽山。東南有甕首河，下流合清水江。</span></p>
<p id="online_toc_142"><a class="gg-link" href="#online_toc_142"></a>新添衞軍民指揮使司<span class="style7">元新添葛蠻安撫司，後廢。</span>洪武二十二年置新添千戶所，屬貴州衞。二十三年二月改為新添衞，屬貴州都司。二十九年四月升軍民指揮使司。領長官司五。西距布政司百十里。</p>
<p id="online_toc_143"><a class="gg-link" href="#online_toc_143"></a>　　新添長官司<span class="style7">倚。洪武四年置。東有憑虛洞，一名猪母洞。西北有清水江。西南有甕城河，有甕城河土巡檢司。又東有谷忙關。</span>小平伐長官司<span class="style7">衞西南。洪武十五年六月置，屬貴州衞，尋屬龍里衞。二十九年來屬。</span>把平寨長官司<span class="style7">衞南。洪武十五年六月置，屬貴州衞，尋屬龍里衞。二十九年來屬。</span>丹平長官司<span class="style7">衞西南。洪武三十年置，尋省。永樂二年復置。</span>丹行長官司<span class="style7">衞西南。洪武三十年置，尋省。永樂二年復置。</span></p>
<p id="online_toc_144"><a class="gg-link" href="#online_toc_144"></a>安南衞。洪武十五年正月置尾灑衞於此，尋廢。二十三年十二月復置，更名，屬貴州都司。<span class="style7">南有尾灑山。東有盤江山，有清源洞。又有北盤江，自雲南霑益州流入，又南入安順府界。東南有者卜河，自普安州流入，注於盤江。西有江西陂，初置柵屯守於此，尋徙於尾灑，築城為衞。南有烏鳴關，亦洪武中置。</span>東北距布政司三百四十里。</p>
<p id="online_toc_145"><a class="gg-link" href="#online_toc_145"></a>威清衞。洪武二十三年六月置，屬貴州都司。<span class="style7">北有羊耳山。西有的澄河，即陸廣河上流。西北有鴨池河，即烏江。</span>西距布政司六十里。</p>
<p id="online_toc_146"><a class="gg-link" href="#online_toc_146"></a>平壩衞。洪武二十三年閏四月置，屬貴州都司。<span class="style7">東南有南仙洞，有馬頭山。東有東溪。</span>西南距布政司八十里。</p>
<p id="online_toc_147"><a class="gg-link" href="#online_toc_147"></a>畢節衞。洪武十七年二月置，屬貴州都司。<span class="style7">東有木稀山，有關。又有響水河。南有善欲關，西有老鴉關，俱洪武中置。東北有層臺衞，洪武二十一年九月置，二十七年六月廢。</span>領守禦所一。東南距布政司四百五十里。</p>
<p id="online_toc_148"><a class="gg-link" href="#online_toc_148"></a>　　守禦七星關後千戶所<span class="style7">衞西。洪武二十一年置，屬烏撒衞。永樂中來屬。有七星關河，亦曰可渡河，源出四川烏撒府，即北盤江上流，七星關在其上，下流入雲南霑益州界。</span></p>
<p id="online_toc_149"><a class="gg-link" href="#online_toc_149"></a>赤水衞。洪武二十一年十月置，<span class="style7">北有雲山，上有關。東有赤水河，有赤水關。</span>領所四。距布政司六百二十里。</p>
<p id="online_toc_150"><a class="gg-link" href="#online_toc_150"></a>　　摩尼千戶所<span class="style7">衞北。</span>曰撒千戶所<span class="style7">衞東南。二所俱洪武二十二年九月置。</span>阿落密千戶所<span class="style7">衞南。</span>前千戶所<span class="style7">衞南。二所俱洪武二十七年置。</span></p>
<p id="online_toc_151"><a class="gg-link" href="#online_toc_151"></a>普市守禦千戶所。洪武二十三年三月析永寧宣撫司地置，直隸貴州都司。<span class="style7">東有木案山。西南有水腦洞。又東南有龍泉澗。</span>距布政司七百二十里。</p>
<p id="online_toc_152"><a class="gg-link" href="#online_toc_152"></a>敷勇衞。本劄佐長官司。洪武五年改元落邦札佐等處長官司置，屬貴州宣慰司。崇禎三年改置，屬貴州都司。<span class="style7">東有陽明洞。西有三湘水。北有烏江，有陸廣河。</span>領所四。南距布政司五十里。</p>
<p id="online_toc_153"><a class="gg-link" href="#online_toc_153"></a>　　於襄守禦千戶所<span class="style7">衞西。本青山長官司，洪武五年改元青山遠地等處長官司置，屬貴州宣慰司。崇禎三年改置。</span>息烽守禦千戶所<span class="style7">衞東北。崇禎三年以貴州前衞故絕六屯幷割底寨司地置。西有西望山。南有石天洞。北有烏江。</span>濯靈守禦千戶所<span class="style7">衞北。西有陸廣河，北流合烏江。</span>修文守禦千戶所<span class="style7">衞東北。二所俱宣慰司水西地，崇禎三年同置。</span></p>
<p id="online_toc_154"><a class="gg-link" href="#online_toc_154"></a>鎮西衞。崇禎三年以宣慰司水西地置。<span class="style7">北有天柱洞，又有鴨池河，即烏江異名。</span>領所四。西南距布政司六十里。</p>
<p id="online_toc_155"><a class="gg-link" href="#online_toc_155"></a>　　威武守禦千戶所<span class="style7">衞東。</span>赫聲守禦千戶所<span class="style7">衞北。有鴨池河。</span>柔遠<span class="style7">守禦千戶所衞□。</span>定遠守禦千戶所<span class="style7">衞□。以上俱水西地，崇禎三年與衞同置。</span></p>
<hr/>
</div>
<!-- end .main --></div>
<!-- end #main --></div>
</div>
</body></html>