<?xml version='1.0' encoding='utf-8'?>
<html class="ie6 oldie" lang="zh-tw" xml:lang="zh-tw" xmlns="http://www.w3.org/1999/xhtml"><head>
<meta content="width=device-width, initial-scale=1" name="viewport"/>
<title id="toc_1">明史-卷九十六・志第七十二</title><link href="../Styles/boilerplate.css" rel="stylesheet" type="text/css"/>
<link href="../Styles/Layout01.css" rel="stylesheet" type="text/css"/>
<script src="../Styles/main.js" type="text/javascript"></script></head>
<body>
<div class="gridContainer clearfix">
<div id="Main">
<div class="main">
<div class="feature">
　　
	<h1>卷九十六・志第七十二 藝文一</h1>　
     
<hr/>
<p id="p0"><a class="gg-link" href="#p0" onclick="return changeColor(this);"></a>明太祖定元都，大將軍收圖籍致之南京，復詔求四方遺書，設秘書監丞，尋改翰林典籍以掌之。永樂四年，帝御便殿閱書史，問文淵閣藏書。解縉對以尚多闕畧。帝曰：「士庶家稍有餘資，尚欲積書，況朝廷乎？」遂命禮部尚書鄭賜遣使訪購，惟其所欲與之，勿較值。北京旣建，詔修撰陳循取文淵閣書一部至百部，各擇其一，得百櫃，運致北京。宣宗嘗臨視文淵閣，親披閱經史，與少傅楊士奇等討論，因賜士奇等詩。是時，秘閣貯書約二萬餘部，近百萬卷，刻本十三，抄本十七。正統間，士奇等言：「文淵閣所貯書籍，有祖宗御製文集及古今經史子集之書，向貯左順門北廊，今移於文淵閣、東閣，臣等逐一點勘，編成書目，請用寶鈐識，永久藏弆。」制曰「可」。正德十年，大學士梁儲等請檢內閣并東閣藏書殘闕者，令原管主事李繼先等次第修補。先是，秘閣書籍皆宋、元所遺，無不精美，裝用倒摺，四周外向，蟲鼠不能損。迄流賊之亂，宋刻元鐫胥歸殘闕。至明御製詩文，內府鏤板，而儒臣奉敕修纂之書及象魏布告之訓，卷帙旣夥，文藻復優，當時頒行天下。外此則名公卿之論撰，騷人墨客一家之言，其工者深醇大雅，卓卓可傳。即有怪奇駁雜出乎其間，亦足以考風氣之正變，辨古學之源流，識大識小，掌故備焉。挹其華實，無讓前徽，可不謂文運之盛歟！</p>
<p id="p1"><a class="gg-link" href="#p1" onclick="return changeColor(this);"></a>四部之目，昉自荀勗，晉、宋以來因之。前史兼錄古今載籍，以為皆其時柱下之所有也。明萬曆中，修撰焦竑修國史，輯經籍志，號稱詳博。然延閣廣內之藏，竑亦無從遍覽，則前代陳編，何憑記錄，區區掇拾遺聞，冀以上承隋志，而贗書錯列，徒滋訛舛。故今第就二百七十年各家著述，稍為釐次，勒成一志。凡卷數莫考、疑信未定者，寧闕而不詳云。</p>
<p id="p2"><a class="gg-link" href="#p2" onclick="return changeColor(this);"></a>經類十：一曰易類，二曰書類，三曰詩類，四曰禮類，五曰樂類，六曰春秋類，七曰孝經類，八曰諸經類，九曰四書類，十曰小學類。</p>
<p id="p3"><a class="gg-link" href="#p3" onclick="return changeColor(this);"></a>朱升周易旁注前圖二卷、周易旁注十卷<br/>
  梁寅周易參義十二卷<br/>
  趙汸大易文詮八卷<br/>
  鮑恂大易舉隅三卷<span class="style7">又名大易鉤玄。</span><br/>
  林大同易經奧義二卷<br/>
  歐陽貞周易問辨三十卷<br/>
  朱謐易學啟蒙述解二卷<br/>
  張洪周易傳義會通十五卷<br/>
  程汝器周易集傳十卷<br/>
  永樂中敕修周易傳義大全二十四卷、義例一卷<span class="style7">胡廣等纂。</span><br/>
  楊士奇周易直指十卷<br/>
  劉髦石潭易傳撮要一卷<br/>
  林誌周易集說三卷<br/>
  李賢讀易記一卷<br/>
  劉定之周易圖釋三卷<br/>
  王恕玩易意見二卷<br/>
  羅倫周易說旨四卷<br/>
  談綱讀易愚慮二卷，易考圖義一卷，卜筮節要一卷，易義雜言一卷，易指考辨一卷<br/>
  蔡清周易蒙引二十四卷<br/>
  朱綬易經精蘊二十四卷<br/>
  何孟春易疑初筮告蒙約十二卷<br/>
  胡世寧讀易私記四卷<br/>
  陳鳳梧集定古易十二卷<br/>
  劉玉執齋易圖說一卷<br/>
  許誥圖書管見一卷<br/>
  周用讀易日記一卷<br/>
  崔銑讀易餘言五卷，易大象說一卷<br/>
  湛若水修復古易經傳訓測十卷<br/>
  張邦奇易說一卷<br/>
  鄭善夫易論一卷<br/>
  呂柟周易說翼三卷<br/>
  王崇慶周易義卦二卷<br/>
  唐龍易經大旨四卷<br/>
  韓邦奇易學啟蒙意見四卷<span class="style7">一名易學疏原</span>、易占經緯四卷<br/>
  鍾芳學易疑義三卷<br/>
  王道周易億四卷<br/>
  梅鷟古易考原三卷<br/>
  金賁亨學易記五卷<br/>
  舒芬易箋問一卷<br/>
  季本易學四同八卷、圖文餘辨一卷、蓍法別傳一卷、古易辨一卷<br/>
  林希元易經存疑十二卷<br/>
  陳琛易經通典六卷<span class="style7">一名淺說。</span><br/>
  方獻夫周易約說十二卷<br/>
  余誠易圖說一卷<br/>
  黃芹易圖識漏一卷<br/>
  李舜臣易卦辱言一卷<br/>
  葉良佩周易義叢十六卷<br/>
  豐坊古易世學十五卷<span class="style7">坊云家有古易，傳自遠祖豐稷。又有古書世學六卷，言得朝鮮、倭國二本，合於今文。古文石經、古本魯詩世學三十六卷，亦言豐稷所傳。錢謙益謂皆坊偽撰也。</span><br/>
  唐樞易修墨守一卷<br/>
  羅洪先易解一卷<br/>
  楊爵周易辨錄四卷<br/>
  薛甲易象大旨八卷<br/>
  熊過周易象旨決錄七卷<br/>
  胡經易演義十八卷<br/>
  王畿大象義述一卷<br/>
  盧翰古易中說四十四卷<br/>
  陳言易疑四卷<br/>
  陳士元易象鉤解四卷、易象彙解二卷<br/>
  魯邦彥圖書就正錄一卷<br/>
  李贄九正易因四卷<span class="style7">贄自謂初著易因一書，改至八九次而後定，故有「九正」之名。</span><br/>
  徐師曾今文周易演義十二卷<br/>
  姜寶周易補疑十二卷<br/>
  顧曾唯周易詳蘊十三卷<br/>
  孫應鰲易談四卷<br/>
  鄧元錫易經繹五卷<br/>
  顏鯨易學義林十卷<br/>
  陳錫易原一卷<br/>
  王世懋易解一卷<br/>
  徐元氣周易詳解十卷<br/>
  萬廷言易說四卷、易原四卷<br/>
  楊時喬周易古今文全書二十一卷<br/>
  來知德周易集註十六卷<br/>
  任惟賢周易義訓十卷<br/>
  張獻翼讀易韻考七卷<br/>
  曾士傳正易學啟蒙一卷<br/>
  葉山八白易傳十六卷<br/>
  金瑤六爻原意一卷<br/>
  李逢期易經隨筆三卷<br/>
  方社昌周易指要三卷<br/>
  孫從龍周易參疑十卷<br/>
  沈一貫易學十二卷<br/>
  馮時可易說五卷<br/>
  唐鶴徵周易象義四卷<br/>
  黃正憲易象管窺十五卷<br/>
  郭子章易解十五卷<br/>
  吳中立易銓古本三卷<br/>
  周垣易圖說一卷<br/>
  朱篁易郵七卷<br/>
  朱謀㙔易象通八卷<br/>
  陳第伏羲圖贊二卷<br/>
  鄧伯羔古易詮二十九卷，今易詮二十四卷<br/>
  傅文兆羲經十一翼五卷<br/>
  林兆恩易外別傳一卷<br/>
  王宇周易占林四卷<br/>
  彭好古易鑰五卷<br/>
  方時化易疑一卷，易引九卷，周易頌二卷，學易述談四卷<br/>
  章潢周易象義十卷<br/>
  姚舜牧易經疑問十二卷<br/>
  顏素易研六卷<br/>
  曾朝節易測十卷<br/>
  鄒元標易彀通一卷<br/>
  徐三重易義一卷<br/>
  蘇濬周易冥冥篇四卷，易經兒說四卷<br/>
  沈孚聞周易日鈔十一卷<br/>
  屠隆讀易便解四卷<br/>
  楊啟新易林疑說二卷<br/>
  鍾化民讀易鈔十四卷<br/>
  李廷機易經纂注四卷、易答問四卷<br/>
  鄒德溥易會八卷<br/>
  錢一本像象管見七卷，易象鈔、續鈔共六卷，四聖一心錄四卷<br/>
  潘士藻洗心齋讀易述十七卷<br/>
  岳元聲易說三卷<br/>
  顧允成易圖說億言四卷<br/>
  焦竑易筌六卷<br/>
  高攀龍大易易簡說三卷，周易孔義一卷<br/>
  郝敬周易正解二十卷，易領四卷，問易補七卷，學易枝言二卷<br/>
  張納陛學易飲河八卷<br/>
  吳炯周易繹旨八卷<br/>
  萬尚烈易贊測一卷，易大象測一卷<br/>
  吳默易說六卷<br/>
  姚文蔚周易旁注會通十四卷<br/>
  李本固古易彙編意辭集十七卷<br/>
  楊廷筠易顯六卷<br/>
  湯賓尹易經翼註四卷<br/>
  孫慎行周易明洛義纂述六卷，不語易義二卷<br/>
  曹學佺周易可說七卷<br/>
  張汝霖周易因指八卷<br/>
  崔師訓大成易旨二卷<br/>
  劉宗周周易古文鈔三卷，讀易圖記一卷<br/>
  薛三省易蠡二卷<br/>
  程汝繼周易宗義十二卷<br/>
  王三善周易象注九卷<br/>
  魏濬周易古象通八卷<br/>
  樊良樞易疑一卷，易象二卷<br/>
  高捷易學象辭二集十二卷<br/>
  陸振奇易芥十卷<br/>
  楊瞿崍易林疑說十卷<br/>
  王納諫周易翼註三卷<br/>
  陸夢龍易略三卷<br/>
  文翔鳳邵窩易詁一卷<br/>
  卓爾康易學全書五十卷<br/>
  繆昌期周易會通十二卷<br/>
  羅喻義讀易內篇、問篇、外篇共七卷<br/>
  程玉潤周易演旨六十五卷<br/>
  錢士升易揆十二卷<br/>
  錢繼登易簣三卷<br/>
  吳極易學五卷<br/>
  方孔炤周易時論十五卷<br/>
  徐世淳易就六卷<br/>
  汪邦柱周易會通十二卷<br/>
  葉憲祖大易玉匙六卷<br/>
  方鯤易盪二卷<br/>
  鮑觀白易說二卷<br/>
  張伯樞易象大旨三卷<br/>
  吳桂森像象述五卷<br/>
  鄭維嶽易經意言六卷<br/>
  喻有功周易懸鏡七卷<br/>
  潘士龍演易圖說一卷<br/>
  洪守美易說醒四卷<br/>
  余叔純周易讀五卷<br/>
  陸起龍周易易簡編四卷<br/>
  徐奇周易卦義二卷<br/>
  洪化昭周易獨坐談五卷<br/>
  沈瑞鍾周易廣筌二卷<br/>
  林有桂易經觀理說四卷<br/>
  陳履祥孔易彀一卷<br/>
  許順義易經三注粹鈔四卷<br/>
  王祚昌周易敝書五卷<br/>
  容若春今易圖學心法釋義十卷<br/>
  張次仲周易玩辭困學記十二卷<br/>
  顧樞西疇易稿三卷<br/>
  陳仁錫羲經易簡錄八卷<br/>
  黃道周易象正十四卷，三易洞璣十六卷<br/>
  倪元璐兒易內儀六卷、外儀十五卷<br/>
  龍文光乾乾篇三卷<br/>
  文安之易傭十四卷<br/>
  林胤昌周易耨義六卷<br/>
  張鏡心易經增註十二卷<br/>
  李奇玉易義四卷<br/>
  朱之俊周易纂六卷<br/>
  何楷古周易訂詁十六卷<br/>
  侯峒曾易解三卷<br/>
  黎遂球周易爻物當名二卷<br/>
  鄭賡唐讀易蒐十二卷<br/>
  陳際泰易經大意七卷，羣經輔易說一卷，周易翼簡捷解十六卷<br/>
  秦鏞易序圖說二卷<br/>
  金鉉易說一卷<br/>
  黃端伯易疏五卷<br/>
  來集之讀易偶通二卷</p>
<p class="style15" id="p4"><a class="gg-link" href="#p4" onclick="return changeColor(this);"></a>右易類，二百二十二部，一千五百七十卷。</p>
<p id="p5"><a class="gg-link" href="#p5" onclick="return changeColor(this);"></a>明太祖注尚書洪範一卷<span class="style7">帝嘗命儒臣書洪範，揭於御座之右，因自為注。</span><br/>
  仁宗體尚書二卷<span class="style7">釋尚書中臯陶謨、甘誓、盤庚等十六篇，以講解更其原文。</span><br/>
  世宗書經三要三卷<span class="style7">帝以太祖有注洪範一篇，因注無逸，再注伊訓，分三冊，共為一書。已乃製洪範序略一篇，復將臯陶謨、伊訓、無逸等篇通加注釋，名曰書經三要。</span><br/>
  洪武中敕修書傳會選六卷<span class="style7">太祖以蔡沈書傳有得有失，詔劉三吾等訂正之。又集諸家之說，足其未備。書成頒刻，然世竟鮮行。永樂中，修大全，一依蔡傳，取便於士子舉業，此外不復有所考究也。</span><br/>
  朱升尚書旁注六卷，書傳補正輯注一卷<br/>
  梁寅書纂義十卷<br/>
  朱右書集傳發揮十卷，禹貢凡例一卷<br/>
  徐蘭書經體要一卷<br/>
  陳雅言尚書卓躍六卷<br/>
  郭元亮尚書該義十二卷<br/>
  永樂中敕修書傳大全十卷<span class="style7">胡廣等纂。</span><br/>
  張洪尚書補傳十二卷<br/>
  彭勗書傳通釋六卷<br/>
  徐善述尚書直指六卷<br/>
  陳濟書傳補注一卷<br/>
  徐驥洪範解訂正一卷<br/>
  章陬書經提要四卷<br/>
  費希冉尚書本旨七卷<br/>
  楊守陳書私鈔一卷<br/>
  黃瑜書經旁通十卷<br/>
  李承恩書經拾蔡二卷<br/>
  楊廉洪範纂要一卷<br/>
  熊宗立洪範九疇數解八卷<br/>
  張邦奇書說一卷<br/>
  吳世忠洪範考疑一卷<br/>
  鄭善夫洪範論一卷<br/>
  劉天民洪範辨疑一卷<br/>
  馬明衡尚書疑義一卷<br/>
  呂柟尚書說疑五卷<br/>
  韓邦奇禹貢詳略二卷<br/>
  王崇慶書經說略一卷<br/>
  舒芬書論一卷<br/>
  鄭曉尚書考二卷，禹貢圖說一卷<br/>
  馬森書傳敷言十卷<br/>
  張居正書經直解八卷<br/>
  王樵尚書日記十六卷，書帷別記四卷<br/>
  陳錫尚書經傳別解一卷<br/>
  歸有光洪範傳一卷，考定武成一卷<br/>
  程弘賓書經虹臺講義十二卷<br/>
  屠本畯尚書別錄六卷<br/>
  鄧元錫尚書釋二卷<br/>
  章潢尚書圖說三卷<br/>
  陳第尚書疏衍四卷<br/>
  羅敦仁尚書是正二十卷<br/>
  鍾庚陽尚書傳心錄七卷<br/>
  王祖嫡書疏叢鈔一卷<br/>
  瞿九思書經以俟錄六卷<br/>
  姚舜牧書經疑問十二卷<br/>
  劉應秋尚書旨十卷<br/>
  郭正域東宮進講尚書義一卷<br/>
  錢一本範衍十卷<br/>
  袁宗道尚書纂注四卷<br/>
  焦竑禹貢解一卷<br/>
  吳炯書經質疑一卷<br/>
  王肯堂尚書要旨三十一卷<br/>
  郝敬尚書辨解十卷<br/>
  盧廷選尚書雅言六卷<br/>
  曹學佺書傳會衷十卷<br/>
  謝廷讚書經翼注七卷<br/>
  趙惟寰尚書蠡四卷<br/>
  陸鍵尚書傳翼十卷<br/>
  張爾嘉尚書貫言二卷<br/>
  姜逢元禹貢詳節一卷<br/>
  朱道行尚書集思通十二卷<br/>
  史惟堡尚書晚訂十二卷<br/>
  楊肇芳尚書副墨六卷<br/>
  潘士遴尚書葦籥五十卷<br/>
  徐大儀書經補注六卷<br/>
  黃道周洪範明義四卷<br/>
  鄭鄤禹貢注一卷<br/>
  艾南英禹貢圖注一卷<br/>
  傅元初尚書撮義四卷<br/>
  袁儼尚書百家彙解六卷<br/>
  江旭奇尚書傳翼二卷<br/>
  朱朝瑛讀書略記二卷<br/>
  茅瑞徵虞書箋二卷，禹貢匯疏十二卷<br/>
  王綱振禹貢逆志一卷<br/>
  張能恭禹貢訂傳一卷<br/>
  黃翼登禹貢注刪一卷<br/>
  夏允彝禹貢古今合注五卷<br/>
  羅喻義洪範直解一卷，讀範內篇一卷</p>
<p class="style15" id="p6"><a class="gg-link" href="#p6" onclick="return changeColor(this);"></a>右書類，八十八部，四百九十七卷。</p>
<p id="p7"><a class="gg-link" href="#p7" onclick="return changeColor(this);"></a>周是修詩小序集成三卷<br/>
  梁寅詩演義八卷，詩考四卷<br/>
  朱升詩旁注八卷<br/>
  汪克寬詩集傳音義會通三十卷<br/>
  曾堅詩疑大鳴錄一卷<br/>
  朱善詩解頤四卷<br/>
  高頤詩集傳解二十卷<br/>
  張洪詩正義十五卷<br/>
  楊禹錫詩義二卷<br/>
  鄭旭詩經總旨一卷<br/>
  永樂中敕修詩集傳大全二十卷<span class="style7">胡廣等纂。</span><br/>
  范理詩集解三十卷<br/>
  王逢詩經講說二十卷<br/>
  孫鼎詩義集說四卷<br/>
  李賢讀詩紀一卷<br/>
  楊守陳詩私鈔四卷<br/>
  易貴詩經直指十五卷<br/>
  程楷詩經講說二十卷<br/>
  陸深儼山詩微二卷<br/>
  張邦奇詩說一卷<br/>
  湛若水詩釐正二十卷<br/>
  呂柟毛詩序說六卷<br/>
  胡纘宗胡氏詩識三卷<br/>
  王崇慶詩經衍義一卷<br/>
  季本詩說解頤八卷、總論二卷<br/>
  黃佐詩傳通解二十五卷<br/>
  潘恩詩經輯說七卷<br/>
  陸垹詩傳存疑一卷<br/>
  薛應旗方山詩說八卷<br/>
  陳錫詩辨疑一卷<br/>
  勞堪詩林伐柯四卷<br/>
  沈一貫詩經纂注四卷<br/>
  馮時可詩億二卷<br/>
  郭子章詩傳書例四卷<br/>
  朱得之印古詩說一卷<br/>
  袁仁毛詩或問二卷<br/>
  鄧元錫詩繹三卷<br/>
  陳第毛詩古音考四卷<br/>
  朱謀㙔詩故十卷<br/>
  凌濛初聖門傳詩嫡冢十六卷，詩逆四卷<br/>
  陶其情詩經注疏大全纂十二卷<br/>
  趙一元詩經理解十四卷<br/>
  黃一正詩經埤傳八卷<br/>
  馮復京六家詩名物疏五十五卷<br/>
  吳雨毛詩鳥獸草木疏三十卷<br/>
  唐汝諤毛詩微言二十卷<br/>
  瞿九思詩經以俟錄六卷<br/>
  姚舜牧詩經疑問十二卷<br/>
  林兆珂毛詩多識篇七卷<br/>
  汪應蛟學詩略一卷<br/>
  徐常吉毛詩翼說五卷<br/>
  吳炯詩經質疑一卷<br/>
  郝敬毛詩原解三十六卷、序說八卷<br/>
  張彩詩原三十卷<br/>
  徐必達南州詩說六卷<br/>
  劉憲寵詩經會說八卷<br/>
  曹學佺詩經質疑六卷<br/>
  沈萬鈳詩經類考三十卷<br/>
  顧起元爾雅堂詩說四卷<br/>
  蔡毅中詩經補傳四卷<br/>
  沈守正詩經說通十四卷<br/>
  樊良樞詩商五卷<br/>
  徐光啟毛詩六帖六卷<br/>
  趙琮葩經約說十卷<br/>
  莊廷臣詩經逢源八卷<br/>
  鄒忠胤詩傳闡二十四卷<br/>
  陸化熙詩通四卷<br/>
  胡胤嘉讀詩錄二卷<br/>
  朱道行詩經集思通十二卷<br/>
  何楷毛詩世本古義二十八卷<br/>
  張次仲待軒詩記六卷<br/>
  張睿卿詩疏一卷<br/>
  唐達毛詩古音考辨一卷<br/>
  張溥詩經注疏大全合纂三十四卷<br/>
  高承埏五十家詩義裁中十二卷<br/>
  朱朝瑛讀詩略記二卷<br/>
  張星懋詩采八卷<br/>
  高鼎熹詩經存旨八卷<br/>
  韋調鼎詩經考定二十四卷<br/>
  趙起元詩權八卷<br/>
  喬中和葩經旁意一卷<br/>
  胡紹曾詩經胡傳十二卷<br/>
  范王孫詩志二十六卷</p>
<p class="style15" id="p8"><a class="gg-link" href="#p8" onclick="return changeColor(this);"></a>右詩類，八十七部，九百八卷。</p>
<p id="p9"><a class="gg-link" href="#p9" onclick="return changeColor(this);"></a>方孝孺周禮考次目錄一卷<br/>
  何喬新周禮集注七卷，周禮明解十二卷<br/>
  陳鳳梧周禮合訓六卷<br/>
  魏校周禮沿革傳六卷、官職會通二卷<br/>
  楊慎周官音詁一卷<br/>
  舒芬周禮定本十三卷<br/>
  季本讀禮疑圖六卷<br/>
  陳深周禮訓雋十卷、周禮訓注十八卷、考工記句詁一卷<br/>
  唐樞周禮因論一卷<br/>
  羅洪先周禮疑一卷<br/>
  王圻續定周禮全經集注十四卷<br/>
  李如玉周禮會注十五卷<br/>
  柯尚遷周禮全經釋原十四卷<br/>
  金瑤周禮述注六卷<br/>
  王應電周禮傳十卷，周禮圖說二卷，學周禮法一卷，非周禮辨一卷<br/>
  馮時行周禮別說一卷<br/>
  施天麟周禮通義二卷<br/>
  周即登周禮說十四卷<br/>
  焦竑考工記解二卷<br/>
  陳與郊考工記輯注二卷<br/>
  郝敬周禮完解十二卷<br/>
  郭良翰周禮古本訂注六卷<br/>
  孫攀古周禮釋評六卷<br/>
  陳仁錫周禮句解六卷<br/>
  張采周禮合解十八卷<br/>
  林兆珂考工記述注二卷<br/>
  徐昭慶考工記通二卷<br/>
  王志長周禮注疏刪翼三十卷<br/>
  郎兆玉注釋古周禮六卷<br/>
  沈羽明周禮彙編六卷<br/>
<span class="style7">已上周禮。</span><br/>
  汪克寬經禮補逸九卷<br/>
  黃潤玉儀禮戴記附注五卷<br/>
  何喬新儀禮敘錄十七卷<br/>
  陳鳳梧射禮集要一卷<br/>
  湛若水儀禮補逸經傳測一卷<br/>
  徐駿五服集證一卷<br/>
  王廷相昏禮圖一卷，鄉射禮圖注一卷，喪禮論一卷，喪禮備纂二卷<br/>
  舒芬士相見禮儀一卷<br/>
  聞人詮飲射圖解一卷<br/>
  朱縉射禮集解一卷<br/>
  胡纘宗儀禮鄭注附逸禮二十五卷<br/>
  郝敬儀禮節解十七卷<br/>
  王志長儀禮注疏刪翼十七卷<br/>
<span class="style7">已上儀禮。</span><br/>
  連伯聰禮記集傳十六卷<br/>
  朱右深衣考一卷<br/>
  黃潤玉考定深衣古制一卷<br/>
  永樂中敕修禮記大全三十卷<span class="style7">胡廣等纂。</span><br/>
  鄭節禮傳八十卷<br/>
  岳正深衣注疏一卷<br/>
  楊廉深衣纂要一卷<br/>
  夏時正深衣考一卷<br/>
  王廷相夏小正集解一卷，深衣圖論一卷<br/>
  夏言深衣考一卷<br/>
  王崇慶禮記約蒙一卷<br/>
  楊慎檀弓叢訓二卷<span class="style7">一名附注，</span>夏小正解一卷<br/>
  張孚敬禮記章句八卷<br/>
  戴冠禮記集說辨疑一卷<br/>
  柯尚遷曲禮全經類釋十四卷<br/>
  李孝先投壺譜一卷<br/>
  黃乾行禮記日錄四十九卷<br/>
  聞人德潤禮記要旨補十六卷<br/>
  丘橓禮記摘訓十卷<br/>
  徐師曾禮記集註三十卷<br/>
  戈九疇禮記要旨十六卷<br/>
  陳與郊檀弓輯註二卷<br/>
  姚舜牧禮記疑問十二卷<br/>
  沈一中禮記述註十八卷<br/>
  王荁禮記纂註四卷<br/>
  郝敬禮記通解二十二卷<br/>
  余心純禮經搜義二十八卷<br/>
  劉宗周禮經考次正集十四卷、分集四卷<br/>
  樊良樞禮測二卷<br/>
  陳有元禮記約述八卷<br/>
  朱泰禎禮記意評四卷<br/>
  湯三才禮記新義三十卷<br/>
  王翼明禮記補注三十卷<br/>
  黃道周月令明義四卷，坊記集傳二卷，表記集傳二卷，緇衣集傳二卷<br/>
  陳際泰王制說一卷<br/>
  張習孔檀弓問四卷<br/>
  盧翰月令通考十六卷<br/>
  楊鼎熙禮記敬業八卷<br/>
  閻有章說禮三十一卷<br/>
<span class="style7">已上禮記。</span><br/>
  夏時正三禮儀略舉要十卷<br/>
  湛若水二禮經傳測六十八卷<span class="style7">大略以曲禮、儀禮為經，禮記為傳。</span><br/>
  吳嶽禮考一卷<br/>
  劉績三禮圖二卷<br/>
  貢汝成三禮纂注四十九卷<br/>
  李黼二禮集解十二卷<span class="style7">合周禮、儀禮為一，集諸家之說以解之。</span><br/>
  李經綸三禮類編三十卷<br/>
  鄧元錫三禮編釋二十六卷<br/>
  唐伯玉禮編二十八卷<br/>
<span class="style7">已上通禮。</span></p>
<p class="style15" id="p10"><a class="gg-link" href="#p10" onclick="return changeColor(this);"></a>右禮類，一百七部，一千一百二十一卷。</p>
<p id="p11"><a class="gg-link" href="#p11" onclick="return changeColor(this);"></a>湛若水古樂經傳全書二卷<br/>
  張敔雅樂發微八卷，樂書雜義七卷<br/>
  韓邦奇律呂新書直解一卷、苑洛志樂二十卷<br/>
  周瑛律呂管鑰一卷<br/>
  劉績六樂圖二卷<br/>
  黃佐禮典四十卷，樂典三十六卷<br/>
  何瑭樂律管見一卷<span class="style7">一名律呂管見。</span><br/>
  呂柟詩樂圖譜十八卷<br/>
  季本樂律纂要一卷，律呂別書一卷<br/>
  李文利大樂律呂元聲六卷，大樂律呂考證四卷<br/>
  張諤大成樂舞圖譜二卷，古雅心談一卷<br/>
  李文察樂記補說二卷，四聖圖解二卷，律呂新書補注一卷，典樂要論三卷，古樂筌蹄九卷，青宮樂調三卷<br/>
  劉濂樂經元義八卷，九代樂章二十三卷<br/>
  鄧文憲律呂解注二卷<br/>
  黃積慶樂律管見二卷<span class="style7">正李文利之非。</span><br/>
  唐順之樂論八卷<br/>
  蔡宗兗律同二卷<br/>
  楊繼盛擬補樂經一卷<br/>
  潘巒文廟樂編二卷<br/>
  李璧宴饗樂譜一卷<br/>
  葛見堯含少論略一卷<br/>
  呂懷律呂古義二卷，韻樂補遺二卷，律呂廣義三卷<br/>
  孫應鰲律呂分解發明四卷<br/>
  王邦直律呂正聲六十卷<br/>
  朱載堉樂律全書四十卷<br/>
  樂和聲大成樂舞圖說一卷<br/>
  何棟如文廟雅樂考二卷<br/>
  史記事大成禮樂集三卷<br/>
  瞿九思孔廟禮樂考五卷<br/>
  李之藻頖宮禮樂疏十卷<br/>
  黃居中文廟禮樂志十卷<br/>
  梅鼎祚古樂苑五十二卷，衍錄四卷，唐樂苑三十卷<br/>
  黃汝良樂律志四卷<br/>
  王朝璽律呂新書私解一卷<br/>
  王思宗黃鍾元統圖說一卷，八音圖注一卷<br/>
  葉廣禮樂合編三十卷<br/>
  王正中律書詳註一卷</p>
<p class="style15" id="p12"><a class="gg-link" href="#p12" onclick="return changeColor(this);"></a>右樂類，五十四部，四百八十七卷。</p>
<p id="p13"><a class="gg-link" href="#p13" onclick="return changeColor(this);"></a>春秋本末三十卷<span class="style7">洪武中，懿文太子命宮臣傅藻等編。</span><br/>
  趙汸春秋集傳十五卷，附錄二卷，春秋屬辭十五卷，左傳補注十卷<br/>
  梁寅春秋考義十卷<br/>
  張以寧春秋尊王發微八卷，春秋春王正月考一卷，辨疑一卷<br/>
  汪克寬春秋胡傳附錄纂疏三十卷<br/>
  徐尊生春秋論一卷<br/>
  蔡深春秋纂十卷<br/>
  李衡春秋釋例集說三卷<br/>
  石光霽春秋書法鉤玄四卷<br/>
  永樂中敕修春秋集傳大全三十七卷<span class="style7">胡廣等纂。</span><br/>
  金幼孜春秋直指三十卷，春秋要旨三卷<br/>
  張洪春秋說約十二卷<br/>
  饒秉鑑春秋會傳十五卷，提要一卷<br/>
  張復春秋中的一卷<br/>
  童品春秋經傳辨疑一卷<br/>
  余本春秋傳疑一卷<br/>
  郭登春秋左傳直解十二卷<br/>
  邵寶左觿一卷<br/>
  楊循吉春秋經解摘錄一卷<br/>
  湛若水春秋正傳三十七卷<br/>
  金賢春秋紀愚十卷<br/>
  劉節春秋列傳五卷<br/>
  劉績春秋左傳類解二十卷<br/>
  張邦奇春秋說一卷<br/>
  席書元山春秋論一卷<br/>
  江曉春秋補傳十五卷<br/>
  魏校春秋經世書二卷<br/>
  蔡芳春秋訓義十一卷<br/>
  呂柟春秋說志五卷<br/>
  許誥春秋意見一卷<br/>
  胡世寧春秋志疑十八卷<br/>
  鍾芳春秋集要二卷<br/>
  楊慎春秋地名考一卷<br/>
  湯虺春秋易簡發明二十卷<br/>
  季本春秋私考三十卷<br/>
  王崇慶春秋析義二卷<br/>
  王道春秋億四卷<br/>
  胡纘宗春秋本義十二卷<br/>
  姜絅春秋曲言十卷<br/>
  李濂夏周正辨疑會通四卷<br/>
  陸粲左傳附注五卷，春秋左氏觿二卷，胡傳辨疑二卷<br/>
  任桂春秋質疑四卷<br/>
  黃佐纘春秋明經十二卷<br/>
  石琚左傳章略三卷<br/>
  唐順之春秋論一卷，左氏始末十二卷<br/>
  趙恒春秋錄疑十七卷<br/>
  魏謙吉春秋大旨十卷<br/>
  詹萊春秋原經十七卷<br/>
  林命春秋訂疑十二卷<br/>
  姚咨春秋名臣傳十三卷<br/>
  袁顥春秋傳三十卷<br/>
  袁祥春秋或問八卷<br/>
  袁仁鍼胡篇一卷<br/>
  邵弁春秋尊王發微十卷<span class="style7">屬辭比事八卷，或問一卷，凡例輯略一卷。</span><br/>
  傅遜春秋左傳屬事二十卷，春秋左傳注解辨誤二卷<br/>
  嚴訥春秋國華十七卷<br/>
  高拱春秋正旨一卷<br/>
  姜寶春秋事義全考二十卷，春秋讀傳解略十二卷<span class="style7">疏胡傳之義意，以便學者。</span><br/>
  王樵春秋輯傳十五卷，凡例三卷<br/>
  馬森春秋伸義辨類二十九卷<br/>
  許孚遠左氏詳節八卷<br/>
  顏鯨春秋貫玉四卷<br/>
  李攀龍春秋孔義十二卷<br/>
  汪道昆春秋左傳節文十五卷<br/>
  吳國倫春秋世譜十卷<span class="style7">以春秋列國事實見於史記、他書者，分國為諸侯世家。</span><br/>
  徐學謨春秋億六卷<br/>
  朱睦㮮春秋諸傳辨疑四卷<br/>
  王錫爵左傳釋義評苑二十卷<br/>
  鄧元錫春秋繹一卷<br/>
  黃洪憲春秋左傳釋附二十七卷<br/>
  黃正憲春秋翼附二十卷<br/>
  馮時可左氏討二卷，左氏論二卷，左氏釋二卷<br/>
  穆文熙國概六卷<br/>
  余懋學春秋蠡測四卷<br/>
  凌稚隆左傳測義七十卷<br/>
  錢時俊春秋胡傳翼三十卷<br/>
  冷逢震周正考一卷<br/>
  徐即登春秋說十一卷<br/>
  鄒德溥春秋匡解八卷<br/>
  姚舜牧春秋疑問十二卷<br/>
  郝敬春秋直解十二卷<br/>
  鄭良弼春秋或問十四卷，存疑一卷，續義二卷<br/>
  張事心春秋左氏人物譜一卷<br/>
  陸曾曄編春秋所見所聞所傳聞三卷<br/>
  施仁左粹類纂十二卷<br/>
  陳可言春秋左傳類事三十六卷<br/>
  曹宗儒春秋序事本末三十卷，逸傳三卷，左氏辨三卷<br/>
  曹學佺春秋闡義十二卷，春秋義略三卷<br/>
  錢世揚春秋說十卷<br/>
  王衡春秋纂注四卷<br/>
  魏靖國三傳異同三十卷<br/>
  卓爾康春秋辨義四十卷<br/>
  張國經春秋比事七卷<br/>
  錢應奎左記十一卷<br/>
  張銓春秋補傳十二卷<br/>
  馮伯禮春秋羅纂十二卷<br/>
  耿汝忞春秋愍渡十五卷<br/>
  顧懋樊春秋義三十卷<br/>
  王震春秋左翼四十三卷<br/>
  徐允祿春秋愚謂四卷<br/>
  馮夢龍春秋衡庫二十卷<br/>
  林嗣昌春秋易義十二卷<br/>
  張溥春秋三書三十一卷<br/>
  余颺春秋存俟十二卷<br/>
  虞宗瑤春秋提要二卷<br/>
  劉城春秋左傳地名錄二卷<br/>
  孫范左傳紀事本末二十二卷<br/>
  來集之春秋志在十二卷，四傳權衡一卷<br/>
  賀仲軾春秋歸義三十二卷，便考十卷</p>
<p class="style15" id="p14"><a class="gg-link" href="#p14" onclick="return changeColor(this);"></a>右春秋類，一百三十一部，一千五百二十五卷。</p>
<p id="p15"><a class="gg-link" href="#p15" onclick="return changeColor(this);"></a>宋濂孝經新說一卷<br/>
  孫賁孝經集善一卷<br/>
  孫吾與孝經注解一卷<br/>
  方孝孺孝經誡俗一卷<br/>
  晏璧孝經刊誤一卷<br/>
  曹端孝經述解一卷<br/>
  劉實孝經集解一卷<br/>
  薛瑄定次孝經今古文一卷<br/>
  楊守陳孝經私鈔八卷<br/>
  余本孝經集注三卷<br/>
  王守仁孝經大義一卷<br/>
  陳深孝經解詁一卷<br/>
  歸有光孝經敘錄一卷<br/>
  李材孝經疏義一卷<br/>
  楊起元孝經外傳一卷，孝經引證二卷<br/>
  虞淳熙孝經邇言九卷，孝經集靈一卷<br/>
  胡時化注解孝經一卷<br/>
  吳撝謙重定孝經列傳七卷<br/>
  朱鴻孝經質疑一卷，集解一卷<br/>
  王元祚孝經彙注三卷<br/>
  陳仁錫孝經小學詳解八卷<br/>
  黃道周孝經集傳二卷<br/>
  何楷孝經集傳二卷<br/>
  張有譽孝經衍義六卷<br/>
  江旭奇孝經疏義一卷<br/>
  瞿罕孝經貫注二十卷，孝經存餘三卷，孝經考異一卷，孝經對問三卷<br/>
  呂維祺孝經本義二卷，孝經大全二十八卷，或問三卷</p>
<p class="style15" id="p16"><a class="gg-link" href="#p16" onclick="return changeColor(this);"></a>右孝經類，三十五部，一百二十八卷。</p>
<p id="p17"><a class="gg-link" href="#p17" onclick="return changeColor(this);"></a>蔣悌生五經蠡測六卷<br/>
  董彝經疑十卷<br/>
  黃潤玉經書補注四卷，經譜一卷<br/>
  周洪謨經書辨疑錄三卷<br/>
  王恕石渠意見二卷，拾遺一卷，補缺一卷<br/>
  章懋諸經講義二卷<br/>
  邵寶簡端錄十二卷<br/>
  王崇慶五經心義五卷<br/>
  王守仁五經臆說四十六卷<br/>
  呂柟經說十卷<br/>
  楊慎經說八卷<br/>
  詹萊七經思問三卷<br/>
  鄭世威經書答問十卷<br/>
  薛治五經發揮七十卷<br/>
  丁奉經傳臆言二十八卷<br/>
  唐順之五經總論一卷<br/>
  胡賓六經圖全集六卷<br/>
  陳深十三經解詁六十卷<br/>
  穆相五經集序二卷<br/>
  王覺五經四書明音八卷<br/>
  蔡汝楠說經劄記八卷<br/>
  朱睦㮮授經圖二十卷，五經稽疑六卷，經序錄五卷<br/>
  陳士元五經異文十一卷<br/>
  王世懋經子臆解一卷<br/>
  徐常吉遺經四解四卷，六經類雅五卷<br/>
  周應賓九經考異十二卷，逸語一卷<br/>
  郝敬九部經解一百六十五卷<br/>
  陳禹謨經言枝指十卷<br/>
  蔡毅中六經注疏四十三卷<br/>
  卜大有經學要義五卷<br/>
  杜質明儒經翼七卷<br/>
  陳仁錫六經圖考三十六卷<br/>
  楊聯芳羣經類纂三十四卷<br/>
  楊維休五經宗義二十卷<br/>
  張瑄五經研朱集二十二卷<br/>
  顧夢麟十一經通考二十卷</p>
<p class="style15" id="p18"><a class="gg-link" href="#p18" onclick="return changeColor(this);"></a>右諸經類，四十三部，七百三十四卷。</p>
<p id="p19"><a class="gg-link" href="#p19" onclick="return changeColor(this);"></a>陶宗儀四書備遺二卷<br/>
  劉醇四書解疑四卷<br/>
  周是修論語類編二卷<br/>
  永樂中敕修四書大全三十六卷<span class="style7">胡廣等纂。</span><br/>
  孔諤中庸補注一卷<br/>
  黃潤玉學庸通旨一卷<br/>
  周洪謨四書辨疑錄三卷<br/>
  丁璣大學疑義一卷<br/>
  蔡清四書蒙引十五卷<br/>
  王守仁古本大學注一卷<br/>
  朱綬四書補注三卷<br/>
  夏良勝中庸衍義十七卷<br/>
  湛若水中庸測一卷<br/>
  程嗣光四書講義十卷<br/>
  呂柟四書因問六卷<br/>
  魏校大學指歸一卷<br/>
  王道大學億一卷<br/>
  穆孔暉大學千慮一卷<br/>
  季本四書私存三十七卷<br/>
  薛甲四書正義十二卷<br/>
  梁格集四書古義補十卷<br/>
  金賁亨學庸義二卷<br/>
  蘇濂四書通考補遺六卷<br/>
  朱潤四書通解十卷<br/>
  馬森學庸口義三卷<br/>
  廖紀四書管窺四卷<br/>
  陳士元論語類考二十卷，孟子雜記四卷<br/>
  許孚遠論語學庸述四卷<br/>
  謝東山中庸集說啟蒙一卷<br/>
  唐樞四書問錄二卷<br/>
  楊時喬四書古今文註發九卷<br/>
  李材論語大意十二卷<br/>
  顧憲成大學通考一卷，大學質言一卷<br/>
  管志道論語訂釋十卷，中庸測義一卷，孟子訂釋七卷<br/>
  鄒元標學庸商求二卷<br/>
  鄭維嶽四書知新日錄三十七卷<br/>
  王肯堂論語義府二十卷<br/>
  史記事四書疑問五卷<br/>
  郝敬四書攝提十卷<br/>
  姚舜牧四書疑問十二卷<br/>
  李槃中庸臆說一卷<br/>
  吳應賓中庸釋論十二卷<br/>
  顧起元中庸外傳三卷<br/>
  林茂槐四書正體五卷<br/>
  陳禹謨談經苑四十卷，漢詁纂二十卷，引經繹五卷，人物概十五卷，名物考二十卷<br/>
  陶廷奎四書正學衍說八卷<br/>
  劉元卿四書宗解八卷<br/>
  陳仁錫四書語錄一百卷，四書析義十卷，四書備考八十卷<br/>
  張溥四書纂注大全三十七卷</p>
<p class="style15" id="p20"><a class="gg-link" href="#p20" onclick="return changeColor(this);"></a>右四書類五十九部，七百十二卷</p>
<p id="p21"><a class="gg-link" href="#p21" onclick="return changeColor(this);"></a>危素爾雅略義十九卷<br/>
  朱睦㮮訓林十二卷<br/>
  朱謀㙔駢雅七卷<br/>
  李文成博雅志十三卷<br/>
  張萱彙雅前編二十卷，後編二十卷<br/>
  羅曰褧雅餘八卷<br/>
  穆希文蟫史集十一卷<br/>
  黃裳小學訓解十卷<br/>
  朱升小四書五卷<span class="style7">集宋元儒方逢辰名物蒙求、程若庸性理字訓、陳櫟歷代蒙求各一卷，黃繼善史學提要二卷</span><br/>
  何士信小學集成十卷，圖說一卷<br/>
  趙古則學範六卷，童蒙習句一卷<br/>
  方孝孺幼儀雜箴一卷<br/>
  張洪小學翼贊詩六卷<br/>
  鄭真學範六卷<br/>
  朱逢吉童子習一卷<br/>
  吳訥小學集解十卷<br/>
  劉實小學集注六卷<br/>
  丘陵嬰教聲律二十卷<br/>
  廖紀童訓一卷<br/>
  陳選小學句讀六卷<br/>
  王雲鳳小學章句四卷<br/>
  湛若水古今小學六卷<br/>
  鍾芳小學廣義一卷<br/>
  黃佐小學古訓一卷<br/>
  王崇文蒙訓一卷<br/>
  王崇獻小學撮要六卷<br/>
  朱載瑋困蒙錄一卷<br/>
  耿定向小學衍義二卷<br/>
  吳國倫訓初小鑑四卷<br/>
  周憲王有燉家訓一卷<br/>
  朱勤美諭家邇談二卷<br/>
  鄭綺家範二卷<br/>
  王士覺家則一卷<br/>
  程達道家教輯錄一卷<br/>
  周是修家訓十二卷<br/>
  楊榮訓子編一卷<br/>
  曹端家規輯略一卷<br/>
  楊廉家規一卷<br/>
  何瑭家訓一卷<br/>
  程敏政貽範錄三十卷<br/>
  周思兼家訓一卷<br/>
  孫植家訓一卷<br/>
  吳性宗約一卷，家訓一卷<br/>
  楊繼盛家訓一卷<br/>
  王祖嫡家庭庸言二卷<br/>
<span class="style7">已上小學。</span><br/>
  女誡一卷<span class="style7">洪武中命儒臣編。</span><br/>
  高皇后內訓一卷<br/>
  文皇后勸善書二十卷<br/>
  章聖太后女訓一卷<span class="style7">獻宗為序，世宗為後序。</span><br/>
  慈聖太后女鑑一卷，內則詩一卷<span class="style7">嘉靖中，命方獻夫等撰。</span><br/>
  黃佐姆訓一卷<br/>
  王敬臣婦訓一卷<br/>
  王直女教續編一卷<br/>
<span class="style7">已上女學。</span><br/>
  洪武正韻十六卷<br/>
  孫吾與韻會訂正四卷<br/>
  謝林字學源委五卷<br/>
  趙古則聲音文字通一百卷，六書本義十二卷<br/>
  穆正文字譜系十二卷<br/>
  蘭廷秀韻略易通二卷<br/>
  章黻韻學集成十二卷，直音篇七卷<br/>
  凃觀六書音義十八卷<br/>
  黃諫從古正文六卷<br/>
  顧充字類辨疑二卷<br/>
  張穎古今韻釋五卷<br/>
  梁倫稽古叶聲二卷<br/>
  周瑛書纂五卷<br/>
  音釋一卷<br/>
  王應電同文備考九卷<br/>
  楊慎轉注古音略五卷，古音叢目五卷，古音獵要五卷，古音附錄五卷，古音餘五卷，古音略例一卷，六書練證五卷，六書索隱五卷，古文韻語二卷，韻林原訓五卷，奇字韻五卷，韻藻四卷<br/>
  方豪韻補五卷<br/>
  龔時憲玉篇鑑磻四十卷<br/>
  劉隅古篆分韻五卷<br/>
  潘恩詩韻輯略五卷<br/>
  張之象四聲韻補五卷<br/>
  陳士元古俗字略七卷，韻苑考遺四卷<br/>
  田藝蘅大明同文集五十卷<br/>
  茅溱韻譜本義十六卷<br/>
  焦竑俗書刊誤十二卷<br/>
  方日升古今韻會小補三十卷<br/>
  程元初五經詞賦叶韻統宗二十四卷<br/>
  黃鍾音韻通括二卷<br/>
  郝敬讀書通二十卷<br/>
  林茂槐讀書字考略四卷<br/>
  趙宧光說文長箋七十二卷，六書長箋十三卷<br/>
  梅膺祚字彙十二卷<br/>
  吳汝紀古今韻括五卷<br/>
  吳繼仕音聲紀元六卷<br/>
  呂維祺音韻日月燈六十卷<br/>
  周宇字考啟蒙十六卷，認字測三卷<br/>
  周伯殷字義切略二卷<br/>
  楊昌文篆韻正義五卷<br/>
  熊晦類聚音韻三十卷<br/>
  楊廉綴算舉例一卷，數學圖訣發明一卷<br/>
  顧應祥測圓算術四卷，弧矢算術二卷，釋測圓海鏡十卷<br/>
  唐順之句股等六論一卷<br/>
  朱載堉嘉量算經三卷<br/>
  李瓚同文算指通編二卷，前編二卷<br/>
  楊輝九章一卷<br/>
<span class="style7">已上書數。</span></p>
<p class="style15" id="p22"><a class="gg-link" href="#p22" onclick="return changeColor(this);"></a>右小學類，一百二十三部，一千六十四卷。</p>
</div>
<!-- end .main --></div>
<!-- end #main --></div>
</div>
</body></html>