<?xml version='1.0' encoding='utf-8'?>
<html class="ie6 oldie" lang="zh-tw" xml:lang="zh-tw" xmlns="http://www.w3.org/1999/xhtml"><head>

<meta content="width=device-width, initial-scale=1" name="viewport"/>
<title id="toc_1">二十四史-明史-卷一百Ｏ五‧表第六 - 漢川草廬</title>
<style type="text/css">
.tbtd {
  width: 7.5%;
}
.tbtd1 {
  width: 10%;
}
.tbtd2 {
  width: 20%;
}
</style><link href="../Styles/boilerplate.css" rel="stylesheet" type="text/css"/>
<link href="../Styles/Layout01.css" rel="stylesheet" type="text/css"/>

</head>
<body>
<div class="gridContainer clearfix">
<div id="Main">
<div class="main">
<div class="feature">
　　
	<h1>卷一百Ｏ五・表第六</h1>　
     <span class="style11">功臣世表一</span>
<hr/>
<p>自昔帝王受命，驅策羣力，以有天下。迨區宇旣寧，疇庸論功，列爵崇報，一時攀鱗附翼之士，奮起兜牟之中，剖符析珪，爰及苗裔，德意厚矣。唐、宋以來，稍異曩制。房、喬遠勢，首讓世封，是以英、衞子孫，齒於甿隸。而宋代勳階祇崇虛號，祖孫父子各擬名邦，初無世及之文，非復承家之舊。至明祖開基，乃曠然復古。凡熊羆之宿將，帷幄之謀臣，生著號而歿襲封，茅土之頒，殆逾百數。馴及季年，黨獄蔓延，剗削芟殊，存者不及三四。然觀鐵榜所列，訓誡之辭，則河山之誓，白馬之盟，初意固不其然。高危滿溢，亦其自取焉耳。乃若文皇差「靖難」之勞，英宗懋「奪門」之賞，跡參佐命，籍次元功，以視開國諸臣，亦曷可同年而語乎！世宗中葉，開冊府之舊藏，修繼絕之墜典，於是鄂、曹、衞、信之裔，復列徹侯，延其世緒，天下翕然歸厚。雖宋、潁、韓、淇終於勦絕，而自餘推誠宣力、名載丹書者，奕葉貂蟬，保守祿位，典宿衞，領京營，鎮陪京，督漕運，寄隆方岳，階晉公孤，家分典瑞之榮，朝無酎金之罰，較諸西京世胄，殆將過之。今考其襲替歲月見於實錄者，作功臣表，以與紀傳相表裏。或牴牾散軼，時世無可考稽，則畧而不書，固史氏闕文之義云爾。</p>
<table class="style10">
<tbody><tr>
<td class="tbtd1">始封</td>
<td class="tbtd">子</td>
<td class="tbtd">孫</td>
<td class="tbtd">曾孫</td>
<td class="tbtd">五世</td>
<td class="tbtd">六世</td>
<td class="tbtd">七世</td>
<td class="tbtd">八世</td>
<td class="tbtd">九世</td>
<td class="tbtd">十世</td>
<td class="tbtd">十一世</td>
<td class="tbtd">十二世</td>
<td class="tbtd">十三世</td>
</tr>
<tr>
<td rowspan="2"><p><span class="style2">魏國公</span><br/>
<span class="style15">徐達</span></p>
<p>吳元年九月辛丑以平吳功，封信國公。洪武三年十一月丙申大封功臣，進封奉天開國推誠宣力武臣魏國公，祿五千石，世襲。十八年二月己未卒。追封中山王，諡武寧。達初封公，位次第二。李善長得罪，進位第一。</p>  　</td>
<td><p class="style15">輝祖</p>
<p>洪武二十一年十月丙寅襲，領中軍都督府。建文初，加太子太傅。文帝即位，削爵。永樂五年卒。</p></td>
<td><p class="style15">欽</p>
<p>永樂五年七月辛巳襲。十九年正月壬辰削爵。二十二年十月乙巳復。是年十一月庚子卒。</p></td>
<td><p class="style15">顯宗</p>
<p>洪熙元年三月戊寅襲。正統十三年卒。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td><p class="style15">承宗</p>
<p>正統十三年七月戊子襲，領前府。天順七年十二月庚寅卒。</p></td>
<td><p class="style15">俌</p>
<p>成化元年襲。弘治九年守備南京。正德五年七月加太子太傅。十二年七月丙戌卒。諡莊靖。</p></td>
<td>　</td>
<td><p class="style15">鵬舉</p>
<p>正德十三年十一月癸亥襲，守備南京兼中府僉書。嘉靖四年加太子太保，領中府。十七年四月壬戌守備南京。隆慶五年二月辛丑卒。</p></td>
<td><p class="style15">邦瑞</p>
<p>隆慶六年四月丙寅襲。萬曆二年，南京中府僉書。十七年卒。</p></td>
<td><p class="style15">維志</p>
<p>一作繼志，萬曆十七年九月丙寅襲。十九年正月己酉協守南京兼領後府。二十一年八月癸未卒。</p></td>
<td><p class="style15">弘基</p>
<p>萬曆二十三年七月己亥襲，僉書南京軍府。三十五年協守南京，領後府。三十七年四月提督操江。天啟元年，以疾辭任，加太子太保。崇禎十四年復守南京，加太傅。卒諡莊武。</p></td>
<td><p class="style15">文爵</p>
<p>崇禎末襲。</p></td>
<td>　</td>
<td>　</td>
</tr>
<tr>
<td rowspan="2"><p><span class="style2">鄂國公</span><br/>
<span class="style15">常遇春</span></p>
<p>吳元年九月辛丑封。洪武二年七月己亥卒於軍。十月庚午追封奉天翊運推誠宣德靖遠功臣開平王，諡忠武。</p>  　</td>
<td><p class="style15">茂</p>
<p>洪武三年十一月大封功臣，第三，封鄭國公，祿三千石，世襲。二十年九月丁酉有罪，安置龍州。二十四年卒。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p class="style15">昇</p>
<p>洪武二十一年十月丙寅改封開國公，加太子太保。死永樂初。</p></td>
<td><p class="style15">繼祖</p>
<p>永樂元年安置雲南。</p></td>
<td><p class="style15">寧</p></td>
<td><p class="style15">復</p>
<p>弘治五年授世襲南京錦衣衞指揮使。</p></td>
<td><p class="style15">經</p></td>
<td><p class="style15">鳳</p></td>
<td><p><span class="style2">懷遠侯</span><br/>
<span class="style15">玄振</span></p>
<p>嘉靖十一年四月辛卯續封懷遠侯，祿千石，世襲。十四年領南京後府。二十八年卒。</p></td>
<td><p class="style15">文濟</p>
<p>一作文清，嘉靖二十八年十月丙午襲。嘉靖三十四年領南京前府。隆慶二年二月僉事中府。萬曆八年卒。</p></td>
<td><p class="style15">胤緒</p>
<p>萬曆九年八月壬寅襲，累領南京軍府。崇禎三年十月加太子太師。十三年五月卒。</p></td>
<td><p class="style15">明良</p></td>
<td><p class="style15">延齡</p>
<p>崇禎末襲。</p></td>
<td>　</td>
</tr>
<tr>
<td><p><span class="style2">韓國公</span><br/>
<span class="style15">李善長</span></p>
<p>吳元年九月辛丑封宣國公。洪武三年十一月丙申大封功臣，第一，封開國輔運推誠守正文臣韓國公，祿四千石，世襲。二十三年五月乙卯坐胡黨死，爵除。崇禎二年七月癸巳，裔孫世選以太祖手敕進，有「二百六十春，應期來奏」之語。大學士韓爌劾其誣，下獄論死，已，獲釋。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td rowspan="2"><p><span class="style2">曹國公</span><br/>
<span class="style15">李文忠</span></p>
<p>洪武三年大封功臣，第四，封奉天開國輔運推誠宣力武臣曹國公，祿三千石，世襲。十七年三月戊戌獲譴，卒。追封岐陽王，諡武靖。　</p></td>
<td><p class="style15">景隆</p>
<p>洪武十九年四月丁酉襲。惠帝時征燕，為大將軍。文帝即位，九月以降附功，加祿千石。永樂二年削爵禁錮。</p></td>
<td>　</td>
<td><p class="style15">璿</p>
<p>弘治五年授南京錦衣衞指揮使，世襲。</p></td>
<td><p class="style15">濂</p></td>
<td><p><span class="style2">臨淮侯</span><br/>
<span class="style15">性</span></p>
<p>嘉靖十一年四月辛卯續封臨淮侯，祿千石，世襲。十三年閏二月乙巳卒，無子，叔沂襲 。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　
  <p> </p></td>
<td>　</td>
<td>　</td>
<td><p class="style15">沂</p>
<p>嘉靖十三年襲，僉書南京軍府。十五年卒。</p></td>
<td><p class="style15">庭竹</p>
<p>嘉靖十五年十二月丙申襲。十八年鎮湖廣。二十八年三月己丑提督操江，屢領南京軍府。隆慶五年二月守備南京。萬曆三年卒。</p></td>
<td><p class="style15">言恭</p>
<p>萬曆三年十月甲午襲。四年，中府僉書，加少傅。十四年二月戊寅總督京營。二十年七月庚午加少保。二十七年卒。</p></td>
<td><p class="style15">宗城</p>
<p>以使朝鮮逃歸，論死，不得襲。</p></td>
<td><p class="style15">邦鎮</p>
<p>萬曆三十八年四月甲申襲。四十年十二月甲辰掌府軍前衞。天啟二年卒。</p></td>
<td><p class="style15">弘濟</p>
<p>崇禎十二年七月甲戌以臨淮侯遣代祭，餘無考。</p></td>
<td>　</td>
<td>　</td>
<td>　</td>
</tr>
<tr>
<td><p><span class="style2">宋國公</span><br/>
<span class="style15">馮勝</span></p>
<p>洪武三年大封功臣，第五，封宋國公，祿三千石，世襲。二十八年二月丁卯賜死，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">衞國公</span><br/>
<span class="style15">鄧愈</span></p>
<p>洪武三年大封功臣，第六，封衞國公，祿三千石，世襲。十年十一月癸未卒，追封寧河王，諡武順。</p></td>
<td><p class="style15">鎮</p>
<p>洪武十三年三月丙申襲，改封申國公，坐李善長親黨死。</p></td>
<td><p class="style15">源</p>
<p>鎮弟銘子，為鎮後。</p></td>
<td><p class="style15">梃</p></td>
<td><p class="style15">炳</p>
<p>弘治五年授錦衣衞指揮使，世襲。</p></td>
<td><p><span class="style2">定遠侯</span><br/>
<span class="style15">繼坤</span></p>
<p>嘉靖十一年四月辛卯續封定遠侯，祿千石，世襲。十五年六月領後府。三十五年卒。</p></td>
<td><p class="style15">祖錫</p>
<p>嘉靖三十六年三月壬午襲。三十八年四月癸亥卒。</p></td>
<td>　</td>
<td><p class="style15">世棟</p>
<p>隆慶六年三月戊戌襲。萬曆二年四月管紅盔將軍。四年，後府僉書。十六年卒。</p></td>
<td><p class="style15">紹煜</p>
<p>一作遠煜。萬曆二十五年十二月辛酉襲，南京軍府僉書。天啟七年卒。</p></td>
<td><p class="style15">文明</p>
<p>崇禎元年二月庚子襲。十七年三月，城陷，死於賊。</p></td>
<td>　</td>
<td>　</td>
</tr>
<tr>
<td rowspan="2"><p><span class="style2">信國公</span><br/>
<span class="style15">湯和</span></p>
<p>洪武三年大封功臣，第七，封開國輔運推誠宣力武臣中山侯，祿一千五百石。七年八月乙卯，加祿千石。十一年正月己卯進封信國公，祿三千石，世襲。二十八年八月戊辰卒。追封東甌王，諡襄武。　</p></td>
<td><p class="style15">鼎</p>
<p>早卒，贈信世子。</p></td>
<td><p class="style15">晟</p></td>
<td><p class="style15">文瑜</p></td>
<td><p class="style15">倫</p></td>
<td><p><span class="style2">靈璧侯</span><br/>
<span class="style15">紹宗</span></p>
<p>弘治五年授南京錦衣衞指揮使，世襲。嘉靖十一年四月辛卯續封靈璧侯，祿千石，世襲。</p></td>
<td><p class="style15">佑賢</p>
<p>嘉靖十四年七月襲，屢兼南京軍府。二十九年八月癸亥卒。</p></td>
<td><p class="style15">世隆</p>
<p>嘉靖三十九年十月己亥襲。隆慶間，協守南京，領後府，改提督漕運，累進少保。萬曆十四年卒。諡僖敏。</p></td>
<td><p class="style15">之誥</p>
<p>萬曆十五年二月庚辰襲，領前府。三十五年九月己亥卒。</p></td>
<td><p class="style15">國祚</p>
<p>萬曆四十年八月壬戌襲。崇禎三年九月甲辰加太子太保。</p></td>
<td>　</td>
<td>　</td>
<td>　</td>
</tr>
<tr>
<td>　  </td>
<td>　  </td>
<td>　  </td>
<td>　  </td>
<td>　  </td>
<td>　  </td>
<td>　  </td>
<td>　  </td>
<td><p class="style15">國祥</p></td>
<td><p class="style15">文瓊</p>
<p>以上二世，襲年無考。崇禎中俱嘗以侯遣祭。</p></td>
<td>　</td>
<td>　</td>
</tr>
<tr>
<td><p><span class="style2">延安侯</span><br/>
<span class="style15">唐勝宗</span></p>
<p>洪武三年十一月封，第八，勳祿同前。七年八月乙卯加祿千石，坐事削爵。久之還爵。二十三年坐胡黨誅，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">吉安侯</span><br/>
<span class="style15">陸仲亨</span></p>
<p>洪武三年十一月封，第九，勳祿同前。七年八月加祿千石，與唐勝宗同削爵，已同復。二十三年坐黨誅，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">江夏侯</span><br/>
<span class="style15">周德興</span></p>
<p>洪武三年十一月封，第十，勳祿同前。七年八月加祿千石。二十五年八月己未以罪誅，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">淮安侯</span><br/>
<span class="style15">華雲龍</span></p>
<p>洪武三年十一月封，第十一，勳祿同前。七年六月癸亥自北平召還，道卒。</p></td>
<td><p class="style15">中</p>
<p>洪武九年十一月庚寅襲。坐貶死，追論胡黨，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">濟寧侯</span><br/>
<span class="style15">顧時</span></p>
<p>洪武三年十一月封，第十二，勳祿同前。七年八月加祿千石。十二年十一月甲寅卒。追封滕國公，諡襄靖。</p></td>
<td><p class="style15">敬</p>
<p>洪武十二年襲，後除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">長興侯</span><br/>
<span class="style15">耿炳文</span></p>
<p>洪武三年十一月封，第十三，勳祿同前。七年八月加祿千石。永樂二年以嫌自殺，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">臨江侯</span><br/>
<span class="style15">陳德</span></p>
<p>洪武三年十一月封，第十四，勳祿同前。七年八月加祿千石。十一年十一月壬辰卒。追封𣏌國公，諡定襄。</p></td>
<td><p class="style15">鏞</p>
<p>洪武十四年五月壬子襲。二十年六月庚子從征納哈出，卒於軍，已，坐胡黨除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">鞏昌侯</span><br/>
<span class="style15">郭興</span></p>
<p>一名子興，洪武三年十一月封，第十五，勳祿同前。七年八月加祿千石。十七年十一月癸酉卒。追封陝國公，諡宣武。</p></td>
<td><p class="style15">振</p>
<p>洪武二十二年十月辛酉襲，坐胡黨除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">六安侯</span><br/>
<span class="style15">王志</span></p>
<p>洪武三年十一月封，第十六，勳號同前，祿九百石。七年八月加祿至二千五百石。十九年八月己亥卒。追封許國公，諡襄簡。</p></td>
<td><p class="style15">威</p>
<p>洪武二十二年十月辛酉襲。二十三年坐事謫指揮使。卒，追坐胡黨除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">滎陽侯</span><br/>
<span class="style15">鄭遇春</span></p>
<p>洪武三年十一月封，第十七，勳祿、加祿皆同王志。二十三年坐胡黨死，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">平涼侯</span><br/>
<span class="style15">費聚</span></p>
<p>洪武三年十一月封，第十八，勳號同前，祿一千五百石。七年八月加祿千石。坐胡黨死，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">江陰侯</span><br/>
<span class="style15">吳良</span></p>
<p>洪武三年十一月封，第十九，勳號同前，祿一千五百石。七年八月加祿千石。十四年十一月丁未卒。追封江國公，諡襄烈。</p></td>
<td><p class="style15">高</p>
<p>洪武十七年五月辛酉襲。二十八年坐事謫廣西，已，召還。建文時，以被間再謫。文帝即位，召守大同。永樂十二年十月以罪免，卒，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">靖海侯</span><br/>
<span class="style15">吳禎</span></p>
<p>洪武三年十一月封，第二十，勳祿、加祿同吳良。十二年卒。追封海國公，諡襄毅。</p></td>
<td><p class="style15">忠</p>
<p>洪武十七年五月襲。二十三年追論禎胡黨，死，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">南雄侯</span><br/>
<span class="style15">趙庸</span></p>
<p>洪武三年十一月封，第二十一，勳祿、加祿同前。二十三年坐胡黨死，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">德慶侯</span><br/>
<span class="style15">廖永忠</span></p>
<p>洪武三年十一月封第二十二，勳祿、加祿同前。八年三月甲申卒。</p></td>
<td><p class="style15">權</p>
<p>洪武十三年四月庚寅襲。十七年四月癸巳卒。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">南安侯</span><br/>
<span class="style15">俞通源</span></p>
<p>洪武三年十一月封，第二十三，勳祿、加祿同前。二十二年三月戊戌卒。明年附黨事發，以死不問，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">廣德侯</span><br/>
<span class="style15">華高</span></p>
<p>洪武三年十一月封，第二十四，勳號同前，祿六百石。四年四月乙未卒。追封巢國公，諡武莊。無子，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">營陽侯</span><br/>
<span class="style15">楊璟</span></p>
<p>洪武三年十一月封，第二十五，勳號同前，祿一千五百石。七年加祿千石。十五年八月乙巳卒。追封芮國公，諡武信。</p></td>
<td><p class="style15">通</p>
<p>洪武十七年十一月丁酉襲。二十年降指揮使，已，追坐璟胡黨，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">蘄國公</span><br/>
<span class="style15">康茂才</span></p>
<p>洪武三年八月己未卒於軍。追封推忠翊運宣力懷遠功臣蘄國公，諡武康。</p></td>
<td><p class="style15">鐸</p>
<p>洪武三年十一月封蘄春侯，位次第二十六，勳祿、加祿同楊璟。十五年七月丙子卒，贈蘄國公，諡忠愍。子淵幼，優給，已，獲譴卒，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">永嘉侯</span><br/>
<span class="style15">朱亮祖</span></p>
<p>洪武三年十一月封，第二十七，勳祿、加祿同楊璟。十三年九月庚寅坐罪死，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">潁國公</span><br/>
<span class="style15">傅友德</span></p>
<p>洪武三年十一月封潁川侯，位次第二十八，勳祿同前。十七年四月辛卯進封潁國公，祿三千石，世襲。二十七年十一月乙丑賜死，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">臨川侯</span><br/>
<span class="style15">胡美</span></p>
<p>洪武三年十一月封豫章侯，第二十九，勳祿、加祿同楊璟。十三年四月乙丑改封臨川。十七年有罪賜死，爵除。</p></td><td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">東平侯</span><br/>
<span class="style15">韓政</span></p>
<p>洪武三年十一月封，第三十，勳祿、加祿同前。十一年二月癸亥卒。追封鄆國公。</p></td>
<td><p class="style15">勳</p>
<p>洪武十九年十一月甲子襲。二十六年坐藍黨死，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">宜春侯</span><br/>
<span class="style15">黃彬</span></p>
<p>洪武三年十一月封，第三十一，勳祿、加祿同王志。二十三年坐胡黨死，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">宣寧侯</span><br/>
<span class="style15">曹良臣</span></p>
<p>洪武三年十一月封，第三十二，勳祿同王志。五年六月甲辰歿於陣。二十三年十月甲申追封安國公，諡忠壯。</p></td><td><p class="style15">泰</p>
<p>洪武六年五月乙巳襲。七年八月加祿至二千五百石。二十六年坐藍黨死，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">汝南侯</span><br/>
<span class="style15">梅思祖</span></p>
<p>洪武三年十一月封，第三十三，勳祿、加祿同王志。十五年十月壬午卒。已，坐胡黨除 。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">河南侯</span><br/>
<span class="style15">陸聚</span></p>
<p>洪武三年十一月封，第三十四，勳祿、加祿同前。已，坐胡黨死，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">忠勤伯</span><br/>
<span class="style15">汪廣洋</span></p>
<p>洪武三年十一月以文臣封，祿三百六十石。七年八月加祿至一千九百石。十二年貶死。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">誠意伯</span><br/>
<span class="style15">劉基</span></p>
<p>洪武三年十一月封開國翊運守正文臣誠意伯，祿二百四十石。八年四月丁巳卒。二十三年予世襲。正德八年十二月追贈太師，諡文成。</p></td>
<td><p class="style15">璉</p></td>
<td><p class="style15">廌</p>
<p>洪武二十四年三月辛丑襲，增祿至五百石。二十五年謫戍，赦還。永樂間卒。</p></td>
<td><p class="style15">法</p></td>
<td><p class="style15">柜</p></td>
<td><p class="style15">曇</p></td>
<td><p class="style15">祿</p>
<p>景泰三年授世襲五經博士。</p></td>
<td>　</td>
<td><p class="style15">瑜</p>
<p>弘治十三年詔授處州衞指揮使。嘉靖十一年六月甲申續封誠意伯，祿七百石。十二年四月僉書中軍都督府。十三年領南京前府。十五年提督操江。二十年七月卒。</p></td>
<td>　</td>
<td><p class="style15">世延</p>
<p>嘉靖二十八年二月癸丑襲，屢領南京軍府，後以罪廢。隆慶二年復。萬曆三十四年坐罪論死，卒。</p></td>
<td><p class="style15">藎臣</p>
<p>萬曆三十六年五月乙卯襲。天啟元年甲申領南京右府。</p></td>
<td><p class="style15">孔昭</p>
<p>天啟三年七月辛亥襲。六年三月僉書右府。崇禎中累進少保。十一年領南京右府提督操江兼巡江防。</p></td>
</tr>
<tr>
<td><p><span class="style2">永城侯</span><br/>
<span class="style15">薛顯</span></p>
<p>洪武三年十二月戊辰封。以罪安置海南。已，召還，給祿一千五百石。二十年九月癸巳卒於軍。追封永國公，諡桓襄。無子。後追論胡黨，以死不究，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">西平侯</span><br/>
<span class="style15">沐英</span></p>
<p>洪武十年十月戊午封，祿二千五百石，世襲。二十五年六月丁卯卒於雲南。十月己巳追封黔寧王，諡昭靖。</p></td>
<td><p class="style15">春</p>
<p>洪武二十五年十月乙亥襲，鎮雲南。三十一年卒。諡惠襄。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td><p class="style15">昂</p>
<p>景泰中贈定邊伯。</p></td>
<td>　</td>
<td>　</td>
<td><p class="style15">誠</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td><p><span class="style2">黔國公</span><br/>
<span class="style15">晟</span></p>
<p>洪武三十一年襲侯。永樂六年七月以征安南功，進封公，祿三千石，世襲，世鎮雲南。仁宗即位，加太傅，支二俸。正統四年三月丁卯卒。追封定遠王，諡忠敬。</p></td>
<td><p class="style15">斌</p>
<p>正統五年襲。景泰元年十月卒。諡榮康。</p></td>
<td><p class="style15">琮</p>
<p>成化元年八月己亥襲。十九年加太子太傅。弘治九年九月庚戌卒。諡武僖。無子。</p></td>
<td>　</td>
<td><p class="style15">崑</p>
<p>誠子。弘治十年十月己卯襲。正德七年加太子太傅。十四年六月卒。追贈太師，諡莊襄。</p></td>
<td><p class="style15">紹勛</p>
<p>正德十六年二月甲午襲。嘉靖七年加太子太傅。十五年卒。贈太師，諡敏靖。</p></td>
<td><p class="style15">朝輔</p>
<p>嘉靖十五年十二月乙亥襲，加太子太保。二十六年六月庚子卒。諡恭僖。</p></td>
<td><p class="style15">融</p>
<p>嘉靖二十六年閏九月甲辰襲。二十八年卒。</p></td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td><p class="style15">鞏</p>
<p>嘉靖二十八年十月庚辰襲。夭，叔朝弼襲。</p></td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td><p class="style15">朝弼</p>
<p>嘉靖三十三年三月癸丑襲。隆慶四年削爵，論死。</p></td>
<td><p class="style15">昌祚</p>
<p>隆慶五年二月丁酉襲。萬曆十二年九月戊寅加太子太保。二十三年八月以病免，子叡襲。三十七年，叡以罪廢，復襲爵。天啟五年卒。</p></td>
<td><p class="style15">叡</p>
<p>萬曆二十三年襲。三十七年九月丁酉死於獄。</p></td>
<td><p class="style15">啟元</p>
<p>天啟五年三月丁卯襲。崇禎元年六月己亥卒。</p></td>
<td><p class="style15">天波</p>
<p>崇禎元年十二月甲辰襲。七年八月甲寅加太子太保。明亡後，從永明王入緬，死於難。</p></td>
<td>　</td>
</tr>
<tr>
<td><p><span class="style2">安慶侯</span><br/>
<span class="style15">仇成</span></p>
<p>洪武十二年十一月甲午封，祿二千石，世襲指揮使。十七年四月壬午予世侯，加祿五百石。二十一年七月辛巳卒。追封皖國公，諡莊襄。</p></td>
<td><p class="style15">正</p>
<p>洪武二十三年閏四月丙戌襲，以事除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">涼國公</span><br/>
<span class="style15">藍玉</span></p>
<p>洪武十二年十一月甲午封永昌侯，祿襲同前。十七年四月壬午予世侯，加祿五百石。二十一年十二月壬戌進封公，加祿五百石。二十六年二月乙酉謀反，伏誅。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">永平侯</span><br/>
<span class="style15">謝成</span></p>
<p>洪武十二年十一月封，祿襲同仇成。二十六年坐累卒。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">鳳翔侯</span><br/>
<span class="style15">張龍</span></p>
<p>洪武十二年封，祿襲同前。後予世襲，加祿五百石。三十年卒。</p></td>
<td>　</td>
<td><p class="style15">傑</p>
<p>建文時襲。永樂初除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">安陸侯</span><br/>
<span class="style15">吳復</span></p>
<p>洪武十二年封，祿襲同前。十六年十月己亥卒。追封黔國公，諡武毅，加祿五百石，世襲。</p></td>
<td><p class="style15">傑</p>
<p>洪武十九年四月襲。建文中謫南寧衞指揮使，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">宣德侯</span><br/>
<span class="style15">金朝興</span></p>
<p>洪武十二年十一月封，祿襲同前。十五年七月丙子卒。明年追封沂國公，諡武毅。十七年予世襲，加祿五百石。</p></td>
<td><p class="style15">鎮</p>
<p>洪武十九年四月襲，以父朝興追坐胡黨，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">懷遠侯</span><br/>
<span class="style15">曹興</span></p>
<p>洪武十二年十一月封，祿襲同前。二十六年坐藍黨死，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">靖寧侯</span><br/>
<span class="style15">葉昇</span></p>
<p>洪武十二年十一月封，祿襲同前。二十五年八月丙子坐胡黨誅。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">景川侯</span><br/>
<span class="style15">曹震</span></p>
<p>洪武十二年十一月封，祿襲同前。二十六年坐藍黨誅。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">會寧侯</span><br/>
<span class="style15">張溫</span></p>
<p>洪武十二年十一月封，祿襲同前。二十六年坐藍黨誅。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">雄武侯</span><br/>
<span class="style15">周武</span></p>
<p>洪武十二年十一月封，祿襲同前。二十三年三月庚午卒。追封汝國公，諡勇襄。子興襲指揮同知。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">定遠侯</span><br/>
<span class="style15">王弼</span></p>
<p>洪武十二年十一月封，祿襲同前。十七年四月加祿至二千五百石。二十七年十二月乙亥卒。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">崇山侯</span><br/>
<span class="style15">李新</span></p>
<p>洪武十五年十二月己卯封，祿一千五百石。二十八年九月戊戌以罪誅。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">普定侯</span><br/>
<span class="style15">陳桓</span></p>
<p>洪武十七年四月壬午封，祿二千五百石，世襲。二十六年坐藍黨死，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">東川侯</span><br/>
<span class="style15">胡海</span></p>
<p>又名海洋，洪武十七年四月封，祿同前。二十四年七月丁亥卒，授其子指揮使。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">武定侯</span><br/>
<span class="style15">郭英</span></p>
<p>興弟。洪武十七年四月封，祿二千五百石，世襲。永樂元年二月甲子卒。追封營國公，諡威襄。</p></td>
<td><p class="style15">銘</p></td>
<td><p class="style15">玹</p>
<p>永樂二十二年十一月襲。正統九年八月鎮宣府。十二年七月丙午卒。諸子以爭襲，停。</p></td>
<td><p class="style15">昌</p>
<p>天順三年五月丁未襲。</p></td>
<td><p class="style15">良</p>
<p>弘治十五年四月癸丑襲。十一月坐効勇營管操。正德二年六月戊子卒。</p></td>
<td><p class="style15">勛</p>
<p>正德三年三月丙寅襲，鎮兩廣，屢兼軍府。四年八月，神機營管操。嘉靖十八年進封翊國公，加太師，前後益祿四百石。二十年九月有罪下獄，明年卒於獄。</p></td>
<td><p class="style15">守乾</p>
<p>嘉靖二十九年三月壬辰襲，屢領軍府。三十九年四月丁酉卒。</p></td>
<td><p class="style15">大誠</p>
<p>嘉靖四十四年三月庚戌襲。四十五年五月管紅盔將軍。萬曆四年領南京右府。四十四年六月癸亥卒。</p></td>
<td><p class="style15">應麒</p>
<p>萬曆四十五年二月壬子襲，尋卒。</p></td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td><p class="style15">應麟</p>
<p>萬曆四十五年十一月甲戌襲。崇禎元年卒。</p></td>
<td><p class="style15">培民</p>
<p>崇禎初襲。三年九月甲辰加太子太保。十七年三月，城陷死。</p></td>
<td>　</td>
<td>　</td>
<td>　</td>
</tr>
<tr>
<td><p><span class="style2">鶴慶侯</span><br/>
<span class="style15">張翼</span></p>
<p>洪武十七年四月封，祿襲同前。二十六年坐藍黨誅。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">航海侯</span><br/>
<span class="style15">張赫</span></p>
<p>洪武二十年十月戊申封，祿二千石，世襲。二十三年八月甲子卒。追封恩國公，諡莊簡。子停襲。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">舳艫侯</span><br/>
<span class="style15">朱壽</span></p>
<p>洪武二十年十月封，祿襲同前。二十六年坐藍黨誅，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">海西侯</span><br/>
<span class="style15">納哈出</span></p>
<p>洪武二十年九月以元降將封。二十一年七月辛丑卒於軍。</p></td>
<td><p class="style15">察罕</p>
<p>洪武二十一年八月襲，改封瀋陽侯。二十六年四月壬午坐藍黨誅，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">東莞伯</span><br/>
<span class="style15">何真</span></p>
<p>洪武二十年七月封，祿一千五百石，世襲。二十一年三月己卯卒。</p></td>
<td><p class="style15">榮</p>
<p>洪武二十一年四月乙巳襲。二十六年坐藍黨誅，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">全寧侯</span><br/>
<span class="style15">孫恪</span></p>
<p>興祖子。洪武二十一年八月戊辰封，祿二千石，世襲。坐藍黨死，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">樂浪公</span><br/>
<span class="style15">濮英</span></p>
<p>洪武二十年閏六月庚申戰歿金山。追封金山侯，諡忠襄。二十一年七月進封公。</p></td>
<td><p class="style15">璵</p>
<p>洪武二十一年九月丙戌封西涼侯，祿二千五百石，世襲。二十六年追坐英藍黨，謫戍，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">徽先伯</span><br/>
<span class="style15">桑敬</span></p>
<p>世傑子。洪武二十三年九月壬寅封，祿一千七百石，世襲。已，坐藍黨誅，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">永定侯</span><br/>
<span class="style15">張銓</span></p>
<p>洪武二十三年十月甲申封，祿一千五百石，世襲指揮使。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p><span class="style2">越巂侯</span><br/>
<span class="style15">俞淵</span></p>
<p>洪武二十五年六月戊午封，祿二千五百石，世襲。明年五月戊辰削爵，放還里。建文初，召還，戰歿白溝河。永樂初除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
</tbody></table>
<p class="feature">以上皆身受封，或不及封而子孫封者。</p>
<p class="feature">其追贈封爵無世系可譜，別以五等為次，具列於左。 </p>
<table class="style10">
<tbody><tr>
<td class="tbtd2"><p>公</p></td>
<td class="tbtd2"><p>侯</p></td>
<td class="tbtd2"><p>伯</p></td>
<td class="tbtd2"><p>子</p></td>
<td class="tbtd2"><p>男</p></td>
</tr>
<tr>
<td><p>越國公胡大海</p>
<p>壬寅二月，金華死事。甲辰三月追封，諡武莊。</p></td>
<td><p>東丘郡侯花雲</p>
<p>庚子閏五月，太平死事。</p></td>
<td><p>天水郡伯趙天麟</p>
<p>癸卯，臨江死事。</p></td>
<td><p>盱眙縣子王清</p>
<p>鄱陽湖戰歿。</p></td>
<td><p>當塗縣男王愷</p>
<p>金華死事。</p></td>
</tr>
<tr>
<td><p>泗國公耿再成</p>
<p>壬寅二月，處州死事。初封高陽郡公，諡武壯。洪武十年四月改封。</p></td>
<td><p>高陽郡侯王鼎</p>
<p>同前。</p></td>
<td><p>隴西郡伯牛海龍</p>
<p>南昌戰歿。</p></td>
<td><p>羅山縣子王鳳顯</p>
<p>同前。</p></td>
<td><p>丹陽縣男孫炎</p>
<p>處州死事。</p></td>
</tr>
<tr>
<td><p>蔡國公張德勝</p>
<p>龍江戰歿。癸卯十月追封，諡忠毅。</p></td>
<td><p>太原郡侯許瑗</p>
<p>同前。</p></td>
<td><p>安定郡伯程國勝</p>
<p>鄱陽湖戰歿。</p></td>
<td><p>定遠縣子姜潤</p>
<p>同前。</p></td>
<td><p>合肥縣男徐明</p>
<p>南昌戰歿。</p></td>
</tr>
<tr>
<td><p>梁國公趙德勝</p>
<p>南昌死事。癸卯十月追封，諡武桓。</p></td>
<td><p>太原郡侯王道同</p>
<p>處州死事。</p></td>
<td><p>太原郡伯王咬住</p>
<p>同前。</p></td>
<td><p>梁縣子石明</p>
<p>同前。</p></td>
<td><p>五河縣男王理</p>
<p>鄱陽湖戰歿。</p></td>
</tr>
<tr>
<td><p>濟陽郡公丁普郎</p>
<p>鄱陽湖戰歿。</p></td>
<td><p>南陽郡侯葉琛</p>
<p>壬寅三月死祝康宗之難。</p></td>
<td><p>縉雲郡伯胡深</p>
<p>吳元年取閩戰歿。洪武元年四月追封。</p></td>
<td><p>合肥縣子王德</p>
<p>同前。</p></td>
<td><p>舒城縣男王仁</p>
<p>同前。</p></td>
</tr>
<tr>
<td><p>河間郡公俞廷玉</p>
<p>甲辰十一月追封。</p></td>
<td><p>忠節侯張子明</p>
<p>癸卯六月，南昌死事。</p></td>
<td><p>康安郡伯孫虎</p>
<p>落馬河戰歿。</p></td>
<td><p>懷遠縣子常德勝</p>
<p>同前。</p></td>
<td><p>定遠縣男史德勝</p>
<p>同前。</p></td>
</tr>
<tr>
<td><p>鄖國公廖永安</p>
<p>乙巳十月以使吳不屈，遙封楚國公。丙午七月卒於吳。諡武閔。洪武十三年四月改封。</p></td>
<td><p>高陽郡侯韓成</p>
<p>癸卯七月，鄱陽湖戰歿。</p></td>
<td><p>譙郡伯戴德</p>
<p>洪武四年二月卒。追封，世襲指揮僉事。</p></td>
<td><p>含山縣子丁宇</p>
<p>同前。</p></td>
<td><p>萬春縣男常惟德</p>
<p>同前。</p></td>
</tr>
<tr>
<td><p>東海郡公茅成</p>
<p>丙午十一月伐吳戰歿。</p></td>
<td><p>潁上郡侯陳兆先</p>
<p>同前。</p></td>
<td>　  </td>
<td><p>廬江縣子汪澤</p>
<p>同前。</p></td>
<td><p>含山縣男曹信</p>
<p>同前。</p></td>
</tr>
<tr>
<td><p>虢國公俞通海</p>
<p>廷玉子。吳元年四月卒於平江軍。追封豫國公。洪武三年改封，諡忠烈。</p></td>
<td><p>下邳郡侯余昶</p>
<p>同前。</p></td>
<td>　  </td>
<td><p>巢縣子陳沖</p>
<p>同前。</p></td>
<td><p>虹縣男鄭興</p>
<p>同前。</p></td>
</tr>
<tr>
<td><p>濟國公丁德興</p>
<p>吳元年卒於平江軍。洪武元年追封。</p></td>
<td><p>潁川郡侯陳弼</p>
<p>同前。</p></td>
<td>　  </td>
<td><p>定遠縣子王喜仙</p>
<p>同前。</p></td>
<td><p>隋縣男羅世榮</p>
<p>同前。</p></td>
</tr>
<tr>
<td><p>天水郡公嚴德</p>
<p>吳元年九月討方國珍戰歿。洪武二年六月追封。</p></td>
<td><p>東海郡侯徐公輔</p>
<p>同前。</p></td>
<td>　</td>
<td><p>汝陽縣子逯德山</p>
<p>同前。</p></td>
<td><p>洪武實錄所載南昌死事有許圭、朱潛、張德山、夏茂成、葉思誠五人，鄱陽湖死事有張志雄、劉義、朱鼎、袁華四人，凡九人，封爵無考。</p></td>
</tr>
<tr>
<td><p>姑孰郡公陶安</p>
<p>洪武元年追封。</p></td>
<td><p>京兆郡侯宋貴</p>
<p>同前。</p></td>
<td>　</td>
<td><p>宣遠縣子裴軫</p>
<p>同前。</p></td>
<td>　</td>
</tr>
<tr>
<td>　</td>
<td><p>汝南郡侯昌文貴</p>
<p>同前。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p>隴西郡侯李信</p>
<p>同前。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p>太原郡侯王勝</p>
<p>同前。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p>清河郡侯李志高</p>
<p>同前。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p>隴西郡侯李繼先</p>
<p>南昌戰歿。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p>彭城郡侯劉齊</p>
<p>同前。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p>天水郡侯趙國旺</p>
<p>同前。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p>永義侯桑世傑</p>
<p>伐吳戰歿。癸卯十月追封。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p>燕山侯孫興祖</p>
<p>洪武三年北征戰歿。諡忠愍。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p>安遠侯蔡僊</p>
<p>洪武三年九月追封，諡武襄。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p>東勝侯汪興祖</p>
<p>洪武四年四月伐蜀戰歿。十二月追封，予世券。以子幼，停襲。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p>廬江侯何德</p>
<p>洪武十四年七月卒。追封，諡壯敏。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p>霍山侯王簡</p>
<p>洪武十三年五月卒。追封。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p>臨沂侯王真</p>
<p>洪武十三年七月卒。追封，諡桓義。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p>汝陰侯高顯</p>
<p>洪武十三年九月卒。追封，諡武肅。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p>富春侯孫世</p>
<p>洪武十四年十二月卒。追封，諡忠勇。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p>合浦侯陳清</p>
<p>洪武十五年三月卒。追封，諡崇武。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p>東海侯陳文</p>
<p>洪武十七年十月卒。追封，諡孝勇。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p>英山侯於顯</p>
<p>洪武二十年十二月卒。追封，諡襄武。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p>昌樂侯丘廣</p>
<p>洪武十一年五月卒。以文臣追封，諡景成。</p></td>
<td>　</td>
<td>　</td>
<td>　</td>
</tr>
</tbody></table>
<p>右洪武朝。<span class="style7">洪武中所封，有歸德侯陳理、歸義侯明昇、崇禮侯買的里八刺三人，以非功臣，故不載。</span></p>
<p> </p>
<table class="style10">
<tbody><tr>
<td class="tbtd1"><p><span class="style2">灤城侯</span><br/>
<span class="style15">李堅</span></p>
<p>尚太祖女大名公主。建文初，從伐燕，以功封。已，戰敗被執，尋卒。</p></td>
<td class="tbtd"><p class="style15">莊</p>
<p>建文中襲。永樂初除。</p></td>
<td class="tbtd">　</td>
<td class="tbtd">　</td>
<td class="tbtd">　</td>
<td class="tbtd">　</td>
<td class="tbtd">　</td>
<td class="tbtd">　</td>
<td class="tbtd">　</td>
<td class="tbtd">　</td>
<td class="tbtd">　</td>
<td class="tbtd">　</td>
<td class="tbtd">　</td>
</tr>
<tr>
<td><p><span class="style2">歷城侯</span><br/>
<span class="style15">盛庸</span></p>
<p>建文中以伐燕封。永樂元年除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
</tbody></table>
<p>右建文朝。</p>
<hr/>
</div>
<!-- end .main --></div>
<!-- end #main --></div>
</div>
</body></html>