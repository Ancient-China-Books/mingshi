<?xml version='1.0' encoding='utf-8'?>
<html class="ie6 oldie" lang="zh-tw" xml:lang="zh-tw" xmlns="http://www.w3.org/1999/xhtml"><head>
<meta content="width=device-width, initial-scale=1" name="viewport"/>
<title id="toc_1">二十四史-明史-卷一百Ｏ五‧表第六 - 漢川草廬</title>
<style type="text/css">
.tbtd {
  width: 7.5%;
}
.tbtd1 {
  width: 10%;
}
.tbtd2 {
  width: 20%;
}
</style><link href="../Styles/boilerplate.css" rel="stylesheet" type="text/css"/>
<link href="../Styles/Layout01.css" rel="stylesheet" type="text/css"/>
</head>
<body>
<div class="gridContainer clearfix">
<div id="Main">
<div class="main">
<div class="feature">
　　
	<h1>卷一百Ｏ五・表第六</h1>　
     <span class="style11">功臣世表一</span>
<hr/>
<p id="online_toc_0">自昔帝王受命，驅策羣力，以有天下。迨區宇旣寧，疇庸論功，列爵崇報，一時攀鱗附翼之士，奮起兜牟之中，剖符析珪，爰及苗裔，德意厚矣。唐、宋以來，稍異曩制。房、喬遠勢，首讓世封，是以英、衞子孫，齒於甿隸。而宋代勳階祇崇虛號，祖孫父子各擬名邦，初無世及之文，非復承家之舊。至明祖開基，乃曠然復古。凡熊羆之宿將，帷幄之謀臣，生著號而歿襲封，茅土之頒，殆逾百數。馴及季年，黨獄蔓延，剗削芟殊，存者不及三四。然觀鐵榜所列，訓誡之辭，則河山之誓，白馬之盟，初意固不其然。高危滿溢，亦其自取焉耳。乃若文皇差「靖難」之勞，英宗懋「奪門」之賞，跡參佐命，籍次元功，以視開國諸臣，亦曷可同年而語乎！世宗中葉，開冊府之舊藏，修繼絕之墜典，於是鄂、曹、衞、信之裔，復列徹侯，延其世緒，天下翕然歸厚。雖宋、潁、韓、淇終於勦絕，而自餘推誠宣力、名載丹書者，奕葉貂蟬，保守祿位，典宿衞，領京營，鎮陪京，督漕運，寄隆方岳，階晉公孤，家分典瑞之榮，朝無酎金之罰，較諸西京世胄，殆將過之。今考其襲替歲月見於實錄者，作功臣表，以與紀傳相表裏。或牴牾散軼，時世無可考稽，則畧而不書，固史氏闕文之義云爾。</p>
<table class="style10">
<tbody><tr>
<td class="tbtd1">始封</td>
<td class="tbtd">子</td>
<td class="tbtd">孫</td>
<td class="tbtd">曾孫</td>
<td class="tbtd">五世</td>
<td class="tbtd">六世</td>
<td class="tbtd">七世</td>
<td class="tbtd">八世</td>
<td class="tbtd">九世</td>
<td class="tbtd">十世</td>
<td class="tbtd">十一世</td>
<td class="tbtd">十二世</td>
<td class="tbtd">十三世</td>
</tr>
<tr>
<td rowspan="2"><p id="online_toc_1"><span class="style2">魏國公</span><br/>
<span class="style15">徐達</span></p>
<p id="online_toc_2">吳元年九月辛丑以平吳功，封信國公。洪武三年十一月丙申大封功臣，進封奉天開國推誠宣力武臣魏國公，祿五千石，世襲。十八年二月己未卒。追封中山王，諡武寧。達初封公，位次第二。李善長得罪，進位第一。</p>  　</td>
<td><p class="style15" id="online_toc_3">輝祖</p>
<p id="online_toc_4">洪武二十一年十月丙寅襲，領中軍都督府。建文初，加太子太傅。文帝即位，削爵。永樂五年卒。</p></td>
<td><p class="style15" id="online_toc_5">欽</p>
<p id="online_toc_6">永樂五年七月辛巳襲。十九年正月壬辰削爵。二十二年十月乙巳復。是年十一月庚子卒。</p></td>
<td><p class="style15" id="online_toc_7">顯宗</p>
<p id="online_toc_8">洪熙元年三月戊寅襲。正統十三年卒。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td><p class="style15" id="online_toc_9">承宗</p>
<p id="online_toc_10">正統十三年七月戊子襲，領前府。天順七年十二月庚寅卒。</p></td>
<td><p class="style15" id="online_toc_11">俌</p>
<p id="online_toc_12">成化元年襲。弘治九年守備南京。正德五年七月加太子太傅。十二年七月丙戌卒。諡莊靖。</p></td>
<td>　</td>
<td><p class="style15" id="online_toc_13">鵬舉</p>
<p id="online_toc_14">正德十三年十一月癸亥襲，守備南京兼中府僉書。嘉靖四年加太子太保，領中府。十七年四月壬戌守備南京。隆慶五年二月辛丑卒。</p></td>
<td><p class="style15" id="online_toc_15">邦瑞</p>
<p id="online_toc_16">隆慶六年四月丙寅襲。萬曆二年，南京中府僉書。十七年卒。</p></td>
<td><p class="style15" id="online_toc_17">維志</p>
<p id="online_toc_18">一作繼志，萬曆十七年九月丙寅襲。十九年正月己酉協守南京兼領後府。二十一年八月癸未卒。</p></td>
<td><p class="style15" id="online_toc_19">弘基</p>
<p id="online_toc_20">萬曆二十三年七月己亥襲，僉書南京軍府。三十五年協守南京，領後府。三十七年四月提督操江。天啟元年，以疾辭任，加太子太保。崇禎十四年復守南京，加太傅。卒諡莊武。</p></td>
<td><p class="style15" id="online_toc_21">文爵</p>
<p id="online_toc_22">崇禎末襲。</p></td>
<td>　</td>
<td>　</td>
</tr>
<tr>
<td rowspan="2"><p id="online_toc_23"><span class="style2">鄂國公</span><br/>
<span class="style15">常遇春</span></p>
<p id="online_toc_24">吳元年九月辛丑封。洪武二年七月己亥卒於軍。十月庚午追封奉天翊運推誠宣德靖遠功臣開平王，諡忠武。</p>  　</td>
<td><p class="style15" id="online_toc_25">茂</p>
<p id="online_toc_26">洪武三年十一月大封功臣，第三，封鄭國公，祿三千石，世襲。二十年九月丁酉有罪，安置龍州。二十四年卒。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p class="style15" id="online_toc_27">昇</p>
<p id="online_toc_28">洪武二十一年十月丙寅改封開國公，加太子太保。死永樂初。</p></td>
<td><p class="style15" id="online_toc_29">繼祖</p>
<p id="online_toc_30">永樂元年安置雲南。</p></td>
<td><p class="style15" id="online_toc_31">寧</p></td>
<td><p class="style15" id="online_toc_32">復</p>
<p id="online_toc_33">弘治五年授世襲南京錦衣衞指揮使。</p></td>
<td><p class="style15" id="online_toc_34">經</p></td>
<td><p class="style15" id="online_toc_35">鳳</p></td>
<td><p id="online_toc_36"><span class="style2">懷遠侯</span><br/>
<span class="style15">玄振</span></p>
<p id="online_toc_37">嘉靖十一年四月辛卯續封懷遠侯，祿千石，世襲。十四年領南京後府。二十八年卒。</p></td>
<td><p class="style15" id="online_toc_38">文濟</p>
<p id="online_toc_39">一作文清，嘉靖二十八年十月丙午襲。嘉靖三十四年領南京前府。隆慶二年二月僉事中府。萬曆八年卒。</p></td>
<td><p class="style15" id="online_toc_40">胤緒</p>
<p id="online_toc_41">萬曆九年八月壬寅襲，累領南京軍府。崇禎三年十月加太子太師。十三年五月卒。</p></td>
<td><p class="style15" id="online_toc_42">明良</p></td>
<td><p class="style15" id="online_toc_43">延齡</p>
<p id="online_toc_44">崇禎末襲。</p></td>
<td>　</td>
</tr>
<tr>
<td><p id="online_toc_45"><span class="style2">韓國公</span><br/>
<span class="style15">李善長</span></p>
<p id="online_toc_46">吳元年九月辛丑封宣國公。洪武三年十一月丙申大封功臣，第一，封開國輔運推誠守正文臣韓國公，祿四千石，世襲。二十三年五月乙卯坐胡黨死，爵除。崇禎二年七月癸巳，裔孫世選以太祖手敕進，有「二百六十春，應期來奏」之語。大學士韓爌劾其誣，下獄論死，已，獲釋。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td rowspan="2"><p id="online_toc_47"><span class="style2">曹國公</span><br/>
<span class="style15">李文忠</span></p>
<p id="online_toc_48">洪武三年大封功臣，第四，封奉天開國輔運推誠宣力武臣曹國公，祿三千石，世襲。十七年三月戊戌獲譴，卒。追封岐陽王，諡武靖。　</p></td>
<td><p class="style15" id="online_toc_49">景隆</p>
<p id="online_toc_50">洪武十九年四月丁酉襲。惠帝時征燕，為大將軍。文帝即位，九月以降附功，加祿千石。永樂二年削爵禁錮。</p></td>
<td>　</td>
<td><p class="style15" id="online_toc_51">璿</p>
<p id="online_toc_52">弘治五年授南京錦衣衞指揮使，世襲。</p></td>
<td><p class="style15" id="online_toc_53">濂</p></td>
<td><p id="online_toc_54"><span class="style2">臨淮侯</span><br/>
<span class="style15">性</span></p>
<p id="online_toc_55">嘉靖十一年四月辛卯續封臨淮侯，祿千石，世襲。十三年閏二月乙巳卒，無子，叔沂襲 。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　
  <p id="online_toc_56"> </p></td>
<td>　</td>
<td>　</td>
<td><p class="style15" id="online_toc_57">沂</p>
<p id="online_toc_58">嘉靖十三年襲，僉書南京軍府。十五年卒。</p></td>
<td><p class="style15" id="online_toc_59">庭竹</p>
<p id="online_toc_60">嘉靖十五年十二月丙申襲。十八年鎮湖廣。二十八年三月己丑提督操江，屢領南京軍府。隆慶五年二月守備南京。萬曆三年卒。</p></td>
<td><p class="style15" id="online_toc_61">言恭</p>
<p id="online_toc_62">萬曆三年十月甲午襲。四年，中府僉書，加少傅。十四年二月戊寅總督京營。二十年七月庚午加少保。二十七年卒。</p></td>
<td><p class="style15" id="online_toc_63">宗城</p>
<p id="online_toc_64">以使朝鮮逃歸，論死，不得襲。</p></td>
<td><p class="style15" id="online_toc_65">邦鎮</p>
<p id="online_toc_66">萬曆三十八年四月甲申襲。四十年十二月甲辰掌府軍前衞。天啟二年卒。</p></td>
<td><p class="style15" id="online_toc_67">弘濟</p>
<p id="online_toc_68">崇禎十二年七月甲戌以臨淮侯遣代祭，餘無考。</p></td>
<td>　</td>
<td>　</td>
<td>　</td>
</tr>
<tr>
<td><p id="online_toc_69"><span class="style2">宋國公</span><br/>
<span class="style15">馮勝</span></p>
<p id="online_toc_70">洪武三年大封功臣，第五，封宋國公，祿三千石，世襲。二十八年二月丁卯賜死，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_71"><span class="style2">衞國公</span><br/>
<span class="style15">鄧愈</span></p>
<p id="online_toc_72">洪武三年大封功臣，第六，封衞國公，祿三千石，世襲。十年十一月癸未卒，追封寧河王，諡武順。</p></td>
<td><p class="style15" id="online_toc_73">鎮</p>
<p id="online_toc_74">洪武十三年三月丙申襲，改封申國公，坐李善長親黨死。</p></td>
<td><p class="style15" id="online_toc_75">源</p>
<p id="online_toc_76">鎮弟銘子，為鎮後。</p></td>
<td><p class="style15" id="online_toc_77">梃</p></td>
<td><p class="style15" id="online_toc_78">炳</p>
<p id="online_toc_79">弘治五年授錦衣衞指揮使，世襲。</p></td>
<td><p id="online_toc_80"><span class="style2">定遠侯</span><br/>
<span class="style15">繼坤</span></p>
<p id="online_toc_81">嘉靖十一年四月辛卯續封定遠侯，祿千石，世襲。十五年六月領後府。三十五年卒。</p></td>
<td><p class="style15" id="online_toc_82">祖錫</p>
<p id="online_toc_83">嘉靖三十六年三月壬午襲。三十八年四月癸亥卒。</p></td>
<td>　</td>
<td><p class="style15" id="online_toc_84">世棟</p>
<p id="online_toc_85">隆慶六年三月戊戌襲。萬曆二年四月管紅盔將軍。四年，後府僉書。十六年卒。</p></td>
<td><p class="style15" id="online_toc_86">紹煜</p>
<p id="online_toc_87">一作遠煜。萬曆二十五年十二月辛酉襲，南京軍府僉書。天啟七年卒。</p></td>
<td><p class="style15" id="online_toc_88">文明</p>
<p id="online_toc_89">崇禎元年二月庚子襲。十七年三月，城陷，死於賊。</p></td>
<td>　</td>
<td>　</td>
</tr>
<tr>
<td rowspan="2"><p id="online_toc_90"><span class="style2">信國公</span><br/>
<span class="style15">湯和</span></p>
<p id="online_toc_91">洪武三年大封功臣，第七，封開國輔運推誠宣力武臣中山侯，祿一千五百石。七年八月乙卯，加祿千石。十一年正月己卯進封信國公，祿三千石，世襲。二十八年八月戊辰卒。追封東甌王，諡襄武。　</p></td>
<td><p class="style15" id="online_toc_92">鼎</p>
<p id="online_toc_93">早卒，贈信世子。</p></td>
<td><p class="style15" id="online_toc_94">晟</p></td>
<td><p class="style15" id="online_toc_95">文瑜</p></td>
<td><p class="style15" id="online_toc_96">倫</p></td>
<td><p id="online_toc_97"><span class="style2">靈璧侯</span><br/>
<span class="style15">紹宗</span></p>
<p id="online_toc_98">弘治五年授南京錦衣衞指揮使，世襲。嘉靖十一年四月辛卯續封靈璧侯，祿千石，世襲。</p></td>
<td><p class="style15" id="online_toc_99">佑賢</p>
<p id="online_toc_100">嘉靖十四年七月襲，屢兼南京軍府。二十九年八月癸亥卒。</p></td>
<td><p class="style15" id="online_toc_101">世隆</p>
<p id="online_toc_102">嘉靖三十九年十月己亥襲。隆慶間，協守南京，領後府，改提督漕運，累進少保。萬曆十四年卒。諡僖敏。</p></td>
<td><p class="style15" id="online_toc_103">之誥</p>
<p id="online_toc_104">萬曆十五年二月庚辰襲，領前府。三十五年九月己亥卒。</p></td>
<td><p class="style15" id="online_toc_105">國祚</p>
<p id="online_toc_106">萬曆四十年八月壬戌襲。崇禎三年九月甲辰加太子太保。</p></td>
<td>　</td>
<td>　</td>
<td>　</td>
</tr>
<tr>
<td>　  </td>
<td>　  </td>
<td>　  </td>
<td>　  </td>
<td>　  </td>
<td>　  </td>
<td>　  </td>
<td>　  </td>
<td><p class="style15" id="online_toc_107">國祥</p></td>
<td><p class="style15" id="online_toc_108">文瓊</p>
<p id="online_toc_109">以上二世，襲年無考。崇禎中俱嘗以侯遣祭。</p></td>
<td>　</td>
<td>　</td>
</tr>
<tr>
<td><p id="online_toc_110"><span class="style2">延安侯</span><br/>
<span class="style15">唐勝宗</span></p>
<p id="online_toc_111">洪武三年十一月封，第八，勳祿同前。七年八月乙卯加祿千石，坐事削爵。久之還爵。二十三年坐胡黨誅，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_112"><span class="style2">吉安侯</span><br/>
<span class="style15">陸仲亨</span></p>
<p id="online_toc_113">洪武三年十一月封，第九，勳祿同前。七年八月加祿千石，與唐勝宗同削爵，已同復。二十三年坐黨誅，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_114"><span class="style2">江夏侯</span><br/>
<span class="style15">周德興</span></p>
<p id="online_toc_115">洪武三年十一月封，第十，勳祿同前。七年八月加祿千石。二十五年八月己未以罪誅，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_116"><span class="style2">淮安侯</span><br/>
<span class="style15">華雲龍</span></p>
<p id="online_toc_117">洪武三年十一月封，第十一，勳祿同前。七年六月癸亥自北平召還，道卒。</p></td>
<td><p class="style15" id="online_toc_118">中</p>
<p id="online_toc_119">洪武九年十一月庚寅襲。坐貶死，追論胡黨，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_120"><span class="style2">濟寧侯</span><br/>
<span class="style15">顧時</span></p>
<p id="online_toc_121">洪武三年十一月封，第十二，勳祿同前。七年八月加祿千石。十二年十一月甲寅卒。追封滕國公，諡襄靖。</p></td>
<td><p class="style15" id="online_toc_122">敬</p>
<p id="online_toc_123">洪武十二年襲，後除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_124"><span class="style2">長興侯</span><br/>
<span class="style15">耿炳文</span></p>
<p id="online_toc_125">洪武三年十一月封，第十三，勳祿同前。七年八月加祿千石。永樂二年以嫌自殺，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_126"><span class="style2">臨江侯</span><br/>
<span class="style15">陳德</span></p>
<p id="online_toc_127">洪武三年十一月封，第十四，勳祿同前。七年八月加祿千石。十一年十一月壬辰卒。追封𣏌國公，諡定襄。</p></td>
<td><p class="style15" id="online_toc_128">鏞</p>
<p id="online_toc_129">洪武十四年五月壬子襲。二十年六月庚子從征納哈出，卒於軍，已，坐胡黨除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_130"><span class="style2">鞏昌侯</span><br/>
<span class="style15">郭興</span></p>
<p id="online_toc_131">一名子興，洪武三年十一月封，第十五，勳祿同前。七年八月加祿千石。十七年十一月癸酉卒。追封陝國公，諡宣武。</p></td>
<td><p class="style15" id="online_toc_132">振</p>
<p id="online_toc_133">洪武二十二年十月辛酉襲，坐胡黨除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_134"><span class="style2">六安侯</span><br/>
<span class="style15">王志</span></p>
<p id="online_toc_135">洪武三年十一月封，第十六，勳號同前，祿九百石。七年八月加祿至二千五百石。十九年八月己亥卒。追封許國公，諡襄簡。</p></td>
<td><p class="style15" id="online_toc_136">威</p>
<p id="online_toc_137">洪武二十二年十月辛酉襲。二十三年坐事謫指揮使。卒，追坐胡黨除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_138"><span class="style2">滎陽侯</span><br/>
<span class="style15">鄭遇春</span></p>
<p id="online_toc_139">洪武三年十一月封，第十七，勳祿、加祿皆同王志。二十三年坐胡黨死，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_140"><span class="style2">平涼侯</span><br/>
<span class="style15">費聚</span></p>
<p id="online_toc_141">洪武三年十一月封，第十八，勳號同前，祿一千五百石。七年八月加祿千石。坐胡黨死，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_142"><span class="style2">江陰侯</span><br/>
<span class="style15">吳良</span></p>
<p id="online_toc_143">洪武三年十一月封，第十九，勳號同前，祿一千五百石。七年八月加祿千石。十四年十一月丁未卒。追封江國公，諡襄烈。</p></td>
<td><p class="style15" id="online_toc_144">高</p>
<p id="online_toc_145">洪武十七年五月辛酉襲。二十八年坐事謫廣西，已，召還。建文時，以被間再謫。文帝即位，召守大同。永樂十二年十月以罪免，卒，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_146"><span class="style2">靖海侯</span><br/>
<span class="style15">吳禎</span></p>
<p id="online_toc_147">洪武三年十一月封，第二十，勳祿、加祿同吳良。十二年卒。追封海國公，諡襄毅。</p></td>
<td><p class="style15" id="online_toc_148">忠</p>
<p id="online_toc_149">洪武十七年五月襲。二十三年追論禎胡黨，死，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_150"><span class="style2">南雄侯</span><br/>
<span class="style15">趙庸</span></p>
<p id="online_toc_151">洪武三年十一月封，第二十一，勳祿、加祿同前。二十三年坐胡黨死，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_152"><span class="style2">德慶侯</span><br/>
<span class="style15">廖永忠</span></p>
<p id="online_toc_153">洪武三年十一月封第二十二，勳祿、加祿同前。八年三月甲申卒。</p></td>
<td><p class="style15" id="online_toc_154">權</p>
<p id="online_toc_155">洪武十三年四月庚寅襲。十七年四月癸巳卒。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_156"><span class="style2">南安侯</span><br/>
<span class="style15">俞通源</span></p>
<p id="online_toc_157">洪武三年十一月封，第二十三，勳祿、加祿同前。二十二年三月戊戌卒。明年附黨事發，以死不問，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_158"><span class="style2">廣德侯</span><br/>
<span class="style15">華高</span></p>
<p id="online_toc_159">洪武三年十一月封，第二十四，勳號同前，祿六百石。四年四月乙未卒。追封巢國公，諡武莊。無子，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_160"><span class="style2">營陽侯</span><br/>
<span class="style15">楊璟</span></p>
<p id="online_toc_161">洪武三年十一月封，第二十五，勳號同前，祿一千五百石。七年加祿千石。十五年八月乙巳卒。追封芮國公，諡武信。</p></td>
<td><p class="style15" id="online_toc_162">通</p>
<p id="online_toc_163">洪武十七年十一月丁酉襲。二十年降指揮使，已，追坐璟胡黨，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_164"><span class="style2">蘄國公</span><br/>
<span class="style15">康茂才</span></p>
<p id="online_toc_165">洪武三年八月己未卒於軍。追封推忠翊運宣力懷遠功臣蘄國公，諡武康。</p></td>
<td><p class="style15" id="online_toc_166">鐸</p>
<p id="online_toc_167">洪武三年十一月封蘄春侯，位次第二十六，勳祿、加祿同楊璟。十五年七月丙子卒，贈蘄國公，諡忠愍。子淵幼，優給，已，獲譴卒，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_168"><span class="style2">永嘉侯</span><br/>
<span class="style15">朱亮祖</span></p>
<p id="online_toc_169">洪武三年十一月封，第二十七，勳祿、加祿同楊璟。十三年九月庚寅坐罪死，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_170"><span class="style2">潁國公</span><br/>
<span class="style15">傅友德</span></p>
<p id="online_toc_171">洪武三年十一月封潁川侯，位次第二十八，勳祿同前。十七年四月辛卯進封潁國公，祿三千石，世襲。二十七年十一月乙丑賜死，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_172"><span class="style2">臨川侯</span><br/>
<span class="style15">胡美</span></p>
<p id="online_toc_173">洪武三年十一月封豫章侯，第二十九，勳祿、加祿同楊璟。十三年四月乙丑改封臨川。十七年有罪賜死，爵除。</p></td><td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_174"><span class="style2">東平侯</span><br/>
<span class="style15">韓政</span></p>
<p id="online_toc_175">洪武三年十一月封，第三十，勳祿、加祿同前。十一年二月癸亥卒。追封鄆國公。</p></td>
<td><p class="style15" id="online_toc_176">勳</p>
<p id="online_toc_177">洪武十九年十一月甲子襲。二十六年坐藍黨死，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_178"><span class="style2">宜春侯</span><br/>
<span class="style15">黃彬</span></p>
<p id="online_toc_179">洪武三年十一月封，第三十一，勳祿、加祿同王志。二十三年坐胡黨死，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_180"><span class="style2">宣寧侯</span><br/>
<span class="style15">曹良臣</span></p>
<p id="online_toc_181">洪武三年十一月封，第三十二，勳祿同王志。五年六月甲辰歿於陣。二十三年十月甲申追封安國公，諡忠壯。</p></td><td><p class="style15" id="online_toc_182">泰</p>
<p id="online_toc_183">洪武六年五月乙巳襲。七年八月加祿至二千五百石。二十六年坐藍黨死，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_184"><span class="style2">汝南侯</span><br/>
<span class="style15">梅思祖</span></p>
<p id="online_toc_185">洪武三年十一月封，第三十三，勳祿、加祿同王志。十五年十月壬午卒。已，坐胡黨除 。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_186"><span class="style2">河南侯</span><br/>
<span class="style15">陸聚</span></p>
<p id="online_toc_187">洪武三年十一月封，第三十四，勳祿、加祿同前。已，坐胡黨死，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_188"><span class="style2">忠勤伯</span><br/>
<span class="style15">汪廣洋</span></p>
<p id="online_toc_189">洪武三年十一月以文臣封，祿三百六十石。七年八月加祿至一千九百石。十二年貶死。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_190"><span class="style2">誠意伯</span><br/>
<span class="style15">劉基</span></p>
<p id="online_toc_191">洪武三年十一月封開國翊運守正文臣誠意伯，祿二百四十石。八年四月丁巳卒。二十三年予世襲。正德八年十二月追贈太師，諡文成。</p></td>
<td><p class="style15" id="online_toc_192">璉</p></td>
<td><p class="style15" id="online_toc_193">廌</p>
<p id="online_toc_194">洪武二十四年三月辛丑襲，增祿至五百石。二十五年謫戍，赦還。永樂間卒。</p></td>
<td><p class="style15" id="online_toc_195">法</p></td>
<td><p class="style15" id="online_toc_196">柜</p></td>
<td><p class="style15" id="online_toc_197">曇</p></td>
<td><p class="style15" id="online_toc_198">祿</p>
<p id="online_toc_199">景泰三年授世襲五經博士。</p></td>
<td>　</td>
<td><p class="style15" id="online_toc_200">瑜</p>
<p id="online_toc_201">弘治十三年詔授處州衞指揮使。嘉靖十一年六月甲申續封誠意伯，祿七百石。十二年四月僉書中軍都督府。十三年領南京前府。十五年提督操江。二十年七月卒。</p></td>
<td>　</td>
<td><p class="style15" id="online_toc_202">世延</p>
<p id="online_toc_203">嘉靖二十八年二月癸丑襲，屢領南京軍府，後以罪廢。隆慶二年復。萬曆三十四年坐罪論死，卒。</p></td>
<td><p class="style15" id="online_toc_204">藎臣</p>
<p id="online_toc_205">萬曆三十六年五月乙卯襲。天啟元年甲申領南京右府。</p></td>
<td><p class="style15" id="online_toc_206">孔昭</p>
<p id="online_toc_207">天啟三年七月辛亥襲。六年三月僉書右府。崇禎中累進少保。十一年領南京右府提督操江兼巡江防。</p></td>
</tr>
<tr>
<td><p id="online_toc_208"><span class="style2">永城侯</span><br/>
<span class="style15">薛顯</span></p>
<p id="online_toc_209">洪武三年十二月戊辰封。以罪安置海南。已，召還，給祿一千五百石。二十年九月癸巳卒於軍。追封永國公，諡桓襄。無子。後追論胡黨，以死不究，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_210"><span class="style2">西平侯</span><br/>
<span class="style15">沐英</span></p>
<p id="online_toc_211">洪武十年十月戊午封，祿二千五百石，世襲。二十五年六月丁卯卒於雲南。十月己巳追封黔寧王，諡昭靖。</p></td>
<td><p class="style15" id="online_toc_212">春</p>
<p id="online_toc_213">洪武二十五年十月乙亥襲，鎮雲南。三十一年卒。諡惠襄。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td><p class="style15" id="online_toc_214">昂</p>
<p id="online_toc_215">景泰中贈定邊伯。</p></td>
<td>　</td>
<td>　</td>
<td><p class="style15" id="online_toc_216">誠</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td><p id="online_toc_217"><span class="style2">黔國公</span><br/>
<span class="style15">晟</span></p>
<p id="online_toc_218">洪武三十一年襲侯。永樂六年七月以征安南功，進封公，祿三千石，世襲，世鎮雲南。仁宗即位，加太傅，支二俸。正統四年三月丁卯卒。追封定遠王，諡忠敬。</p></td>
<td><p class="style15" id="online_toc_219">斌</p>
<p id="online_toc_220">正統五年襲。景泰元年十月卒。諡榮康。</p></td>
<td><p class="style15" id="online_toc_221">琮</p>
<p id="online_toc_222">成化元年八月己亥襲。十九年加太子太傅。弘治九年九月庚戌卒。諡武僖。無子。</p></td>
<td>　</td>
<td><p class="style15" id="online_toc_223">崑</p>
<p id="online_toc_224">誠子。弘治十年十月己卯襲。正德七年加太子太傅。十四年六月卒。追贈太師，諡莊襄。</p></td>
<td><p class="style15" id="online_toc_225">紹勛</p>
<p id="online_toc_226">正德十六年二月甲午襲。嘉靖七年加太子太傅。十五年卒。贈太師，諡敏靖。</p></td>
<td><p class="style15" id="online_toc_227">朝輔</p>
<p id="online_toc_228">嘉靖十五年十二月乙亥襲，加太子太保。二十六年六月庚子卒。諡恭僖。</p></td>
<td><p class="style15" id="online_toc_229">融</p>
<p id="online_toc_230">嘉靖二十六年閏九月甲辰襲。二十八年卒。</p></td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td><p class="style15" id="online_toc_231">鞏</p>
<p id="online_toc_232">嘉靖二十八年十月庚辰襲。夭，叔朝弼襲。</p></td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td><p class="style15" id="online_toc_233">朝弼</p>
<p id="online_toc_234">嘉靖三十三年三月癸丑襲。隆慶四年削爵，論死。</p></td>
<td><p class="style15" id="online_toc_235">昌祚</p>
<p id="online_toc_236">隆慶五年二月丁酉襲。萬曆十二年九月戊寅加太子太保。二十三年八月以病免，子叡襲。三十七年，叡以罪廢，復襲爵。天啟五年卒。</p></td>
<td><p class="style15" id="online_toc_237">叡</p>
<p id="online_toc_238">萬曆二十三年襲。三十七年九月丁酉死於獄。</p></td>
<td><p class="style15" id="online_toc_239">啟元</p>
<p id="online_toc_240">天啟五年三月丁卯襲。崇禎元年六月己亥卒。</p></td>
<td><p class="style15" id="online_toc_241">天波</p>
<p id="online_toc_242">崇禎元年十二月甲辰襲。七年八月甲寅加太子太保。明亡後，從永明王入緬，死於難。</p></td>
<td>　</td>
</tr>
<tr>
<td><p id="online_toc_243"><span class="style2">安慶侯</span><br/>
<span class="style15">仇成</span></p>
<p id="online_toc_244">洪武十二年十一月甲午封，祿二千石，世襲指揮使。十七年四月壬午予世侯，加祿五百石。二十一年七月辛巳卒。追封皖國公，諡莊襄。</p></td>
<td><p class="style15" id="online_toc_245">正</p>
<p id="online_toc_246">洪武二十三年閏四月丙戌襲，以事除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_247"><span class="style2">涼國公</span><br/>
<span class="style15">藍玉</span></p>
<p id="online_toc_248">洪武十二年十一月甲午封永昌侯，祿襲同前。十七年四月壬午予世侯，加祿五百石。二十一年十二月壬戌進封公，加祿五百石。二十六年二月乙酉謀反，伏誅。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_249"><span class="style2">永平侯</span><br/>
<span class="style15">謝成</span></p>
<p id="online_toc_250">洪武十二年十一月封，祿襲同仇成。二十六年坐累卒。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_251"><span class="style2">鳳翔侯</span><br/>
<span class="style15">張龍</span></p>
<p id="online_toc_252">洪武十二年封，祿襲同前。後予世襲，加祿五百石。三十年卒。</p></td>
<td>　</td>
<td><p class="style15" id="online_toc_253">傑</p>
<p id="online_toc_254">建文時襲。永樂初除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_255"><span class="style2">安陸侯</span><br/>
<span class="style15">吳復</span></p>
<p id="online_toc_256">洪武十二年封，祿襲同前。十六年十月己亥卒。追封黔國公，諡武毅，加祿五百石，世襲。</p></td>
<td><p class="style15" id="online_toc_257">傑</p>
<p id="online_toc_258">洪武十九年四月襲。建文中謫南寧衞指揮使，爵除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_259"><span class="style2">宣德侯</span><br/>
<span class="style15">金朝興</span></p>
<p id="online_toc_260">洪武十二年十一月封，祿襲同前。十五年七月丙子卒。明年追封沂國公，諡武毅。十七年予世襲，加祿五百石。</p></td>
<td><p class="style15" id="online_toc_261">鎮</p>
<p id="online_toc_262">洪武十九年四月襲，以父朝興追坐胡黨，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_263"><span class="style2">懷遠侯</span><br/>
<span class="style15">曹興</span></p>
<p id="online_toc_264">洪武十二年十一月封，祿襲同前。二十六年坐藍黨死，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_265"><span class="style2">靖寧侯</span><br/>
<span class="style15">葉昇</span></p>
<p id="online_toc_266">洪武十二年十一月封，祿襲同前。二十五年八月丙子坐胡黨誅。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_267"><span class="style2">景川侯</span><br/>
<span class="style15">曹震</span></p>
<p id="online_toc_268">洪武十二年十一月封，祿襲同前。二十六年坐藍黨誅。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_269"><span class="style2">會寧侯</span><br/>
<span class="style15">張溫</span></p>
<p id="online_toc_270">洪武十二年十一月封，祿襲同前。二十六年坐藍黨誅。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_271"><span class="style2">雄武侯</span><br/>
<span class="style15">周武</span></p>
<p id="online_toc_272">洪武十二年十一月封，祿襲同前。二十三年三月庚午卒。追封汝國公，諡勇襄。子興襲指揮同知。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_273"><span class="style2">定遠侯</span><br/>
<span class="style15">王弼</span></p>
<p id="online_toc_274">洪武十二年十一月封，祿襲同前。十七年四月加祿至二千五百石。二十七年十二月乙亥卒。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_275"><span class="style2">崇山侯</span><br/>
<span class="style15">李新</span></p>
<p id="online_toc_276">洪武十五年十二月己卯封，祿一千五百石。二十八年九月戊戌以罪誅。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_277"><span class="style2">普定侯</span><br/>
<span class="style15">陳桓</span></p>
<p id="online_toc_278">洪武十七年四月壬午封，祿二千五百石，世襲。二十六年坐藍黨死，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_279"><span class="style2">東川侯</span><br/>
<span class="style15">胡海</span></p>
<p id="online_toc_280">又名海洋，洪武十七年四月封，祿同前。二十四年七月丁亥卒，授其子指揮使。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_281"><span class="style2">武定侯</span><br/>
<span class="style15">郭英</span></p>
<p id="online_toc_282">興弟。洪武十七年四月封，祿二千五百石，世襲。永樂元年二月甲子卒。追封營國公，諡威襄。</p></td>
<td><p class="style15" id="online_toc_283">銘</p></td>
<td><p class="style15" id="online_toc_284">玹</p>
<p id="online_toc_285">永樂二十二年十一月襲。正統九年八月鎮宣府。十二年七月丙午卒。諸子以爭襲，停。</p></td>
<td><p class="style15" id="online_toc_286">昌</p>
<p id="online_toc_287">天順三年五月丁未襲。</p></td>
<td><p class="style15" id="online_toc_288">良</p>
<p id="online_toc_289">弘治十五年四月癸丑襲。十一月坐効勇營管操。正德二年六月戊子卒。</p></td>
<td><p class="style15" id="online_toc_290">勛</p>
<p id="online_toc_291">正德三年三月丙寅襲，鎮兩廣，屢兼軍府。四年八月，神機營管操。嘉靖十八年進封翊國公，加太師，前後益祿四百石。二十年九月有罪下獄，明年卒於獄。</p></td>
<td><p class="style15" id="online_toc_292">守乾</p>
<p id="online_toc_293">嘉靖二十九年三月壬辰襲，屢領軍府。三十九年四月丁酉卒。</p></td>
<td><p class="style15" id="online_toc_294">大誠</p>
<p id="online_toc_295">嘉靖四十四年三月庚戌襲。四十五年五月管紅盔將軍。萬曆四年領南京右府。四十四年六月癸亥卒。</p></td>
<td><p class="style15" id="online_toc_296">應麒</p>
<p id="online_toc_297">萬曆四十五年二月壬子襲，尋卒。</p></td>
<td>　</td>
<td>　</td>
<td>　</td>
<td>　</td>
</tr>
<tr>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td><p class="style15" id="online_toc_298">應麟</p>
<p id="online_toc_299">萬曆四十五年十一月甲戌襲。崇禎元年卒。</p></td>
<td><p class="style15" id="online_toc_300">培民</p>
<p id="online_toc_301">崇禎初襲。三年九月甲辰加太子太保。十七年三月，城陷死。</p></td>
<td>　</td>
<td>　</td>
<td>　</td>
</tr>
<tr>
<td><p id="online_toc_302"><span class="style2">鶴慶侯</span><br/>
<span class="style15">張翼</span></p>
<p id="online_toc_303">洪武十七年四月封，祿襲同前。二十六年坐藍黨誅。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_304"><span class="style2">航海侯</span><br/>
<span class="style15">張赫</span></p>
<p id="online_toc_305">洪武二十年十月戊申封，祿二千石，世襲。二十三年八月甲子卒。追封恩國公，諡莊簡。子停襲。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_306"><span class="style2">舳艫侯</span><br/>
<span class="style15">朱壽</span></p>
<p id="online_toc_307">洪武二十年十月封，祿襲同前。二十六年坐藍黨誅，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_308"><span class="style2">海西侯</span><br/>
<span class="style15">納哈出</span></p>
<p id="online_toc_309">洪武二十年九月以元降將封。二十一年七月辛丑卒於軍。</p></td>
<td><p class="style15" id="online_toc_310">察罕</p>
<p id="online_toc_311">洪武二十一年八月襲，改封瀋陽侯。二十六年四月壬午坐藍黨誅，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_312"><span class="style2">東莞伯</span><br/>
<span class="style15">何真</span></p>
<p id="online_toc_313">洪武二十年七月封，祿一千五百石，世襲。二十一年三月己卯卒。</p></td>
<td><p class="style15" id="online_toc_314">榮</p>
<p id="online_toc_315">洪武二十一年四月乙巳襲。二十六年坐藍黨誅，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_316"><span class="style2">全寧侯</span><br/>
<span class="style15">孫恪</span></p>
<p id="online_toc_317">興祖子。洪武二十一年八月戊辰封，祿二千石，世襲。坐藍黨死，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_318"><span class="style2">樂浪公</span><br/>
<span class="style15">濮英</span></p>
<p id="online_toc_319">洪武二十年閏六月庚申戰歿金山。追封金山侯，諡忠襄。二十一年七月進封公。</p></td>
<td><p class="style15" id="online_toc_320">璵</p>
<p id="online_toc_321">洪武二十一年九月丙戌封西涼侯，祿二千五百石，世襲。二十六年追坐英藍黨，謫戍，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_322"><span class="style2">徽先伯</span><br/>
<span class="style15">桑敬</span></p>
<p id="online_toc_323">世傑子。洪武二十三年九月壬寅封，祿一千七百石，世襲。已，坐藍黨誅，除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_324"><span class="style2">永定侯</span><br/>
<span class="style15">張銓</span></p>
<p id="online_toc_325">洪武二十三年十月甲申封，祿一千五百石，世襲指揮使。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
<tr>
<td><p id="online_toc_326"><span class="style2">越巂侯</span><br/>
<span class="style15">俞淵</span></p>
<p id="online_toc_327">洪武二十五年六月戊午封，祿二千五百石，世襲。明年五月戊辰削爵，放還里。建文初，召還，戰歿白溝河。永樂初除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
</tbody></table>
<p class="feature" id="online_toc_328">以上皆身受封，或不及封而子孫封者。</p>
<p class="feature" id="online_toc_329">其追贈封爵無世系可譜，別以五等為次，具列於左。 </p>
<table class="style10">
<tbody><tr>
<td class="tbtd2"><p id="online_toc_330">公</p></td>
<td class="tbtd2"><p id="online_toc_331">侯</p></td>
<td class="tbtd2"><p id="online_toc_332">伯</p></td>
<td class="tbtd2"><p id="online_toc_333">子</p></td>
<td class="tbtd2"><p id="online_toc_334">男</p></td>
</tr>
<tr>
<td><p id="online_toc_335">越國公胡大海</p>
<p id="online_toc_336">壬寅二月，金華死事。甲辰三月追封，諡武莊。</p></td>
<td><p id="online_toc_337">東丘郡侯花雲</p>
<p id="online_toc_338">庚子閏五月，太平死事。</p></td>
<td><p id="online_toc_339">天水郡伯趙天麟</p>
<p id="online_toc_340">癸卯，臨江死事。</p></td>
<td><p id="online_toc_341">盱眙縣子王清</p>
<p id="online_toc_342">鄱陽湖戰歿。</p></td>
<td><p id="online_toc_343">當塗縣男王愷</p>
<p id="online_toc_344">金華死事。</p></td>
</tr>
<tr>
<td><p id="online_toc_345">泗國公耿再成</p>
<p id="online_toc_346">壬寅二月，處州死事。初封高陽郡公，諡武壯。洪武十年四月改封。</p></td>
<td><p id="online_toc_347">高陽郡侯王鼎</p>
<p id="online_toc_348">同前。</p></td>
<td><p id="online_toc_349">隴西郡伯牛海龍</p>
<p id="online_toc_350">南昌戰歿。</p></td>
<td><p id="online_toc_351">羅山縣子王鳳顯</p>
<p id="online_toc_352">同前。</p></td>
<td><p id="online_toc_353">丹陽縣男孫炎</p>
<p id="online_toc_354">處州死事。</p></td>
</tr>
<tr>
<td><p id="online_toc_355">蔡國公張德勝</p>
<p id="online_toc_356">龍江戰歿。癸卯十月追封，諡忠毅。</p></td>
<td><p id="online_toc_357">太原郡侯許瑗</p>
<p id="online_toc_358">同前。</p></td>
<td><p id="online_toc_359">安定郡伯程國勝</p>
<p id="online_toc_360">鄱陽湖戰歿。</p></td>
<td><p id="online_toc_361">定遠縣子姜潤</p>
<p id="online_toc_362">同前。</p></td>
<td><p id="online_toc_363">合肥縣男徐明</p>
<p id="online_toc_364">南昌戰歿。</p></td>
</tr>
<tr>
<td><p id="online_toc_365">梁國公趙德勝</p>
<p id="online_toc_366">南昌死事。癸卯十月追封，諡武桓。</p></td>
<td><p id="online_toc_367">太原郡侯王道同</p>
<p id="online_toc_368">處州死事。</p></td>
<td><p id="online_toc_369">太原郡伯王咬住</p>
<p id="online_toc_370">同前。</p></td>
<td><p id="online_toc_371">梁縣子石明</p>
<p id="online_toc_372">同前。</p></td>
<td><p id="online_toc_373">五河縣男王理</p>
<p id="online_toc_374">鄱陽湖戰歿。</p></td>
</tr>
<tr>
<td><p id="online_toc_375">濟陽郡公丁普郎</p>
<p id="online_toc_376">鄱陽湖戰歿。</p></td>
<td><p id="online_toc_377">南陽郡侯葉琛</p>
<p id="online_toc_378">壬寅三月死祝康宗之難。</p></td>
<td><p id="online_toc_379">縉雲郡伯胡深</p>
<p id="online_toc_380">吳元年取閩戰歿。洪武元年四月追封。</p></td>
<td><p id="online_toc_381">合肥縣子王德</p>
<p id="online_toc_382">同前。</p></td>
<td><p id="online_toc_383">舒城縣男王仁</p>
<p id="online_toc_384">同前。</p></td>
</tr>
<tr>
<td><p id="online_toc_385">河間郡公俞廷玉</p>
<p id="online_toc_386">甲辰十一月追封。</p></td>
<td><p id="online_toc_387">忠節侯張子明</p>
<p id="online_toc_388">癸卯六月，南昌死事。</p></td>
<td><p id="online_toc_389">康安郡伯孫虎</p>
<p id="online_toc_390">落馬河戰歿。</p></td>
<td><p id="online_toc_391">懷遠縣子常德勝</p>
<p id="online_toc_392">同前。</p></td>
<td><p id="online_toc_393">定遠縣男史德勝</p>
<p id="online_toc_394">同前。</p></td>
</tr>
<tr>
<td><p id="online_toc_395">鄖國公廖永安</p>
<p id="online_toc_396">乙巳十月以使吳不屈，遙封楚國公。丙午七月卒於吳。諡武閔。洪武十三年四月改封。</p></td>
<td><p id="online_toc_397">高陽郡侯韓成</p>
<p id="online_toc_398">癸卯七月，鄱陽湖戰歿。</p></td>
<td><p id="online_toc_399">譙郡伯戴德</p>
<p id="online_toc_400">洪武四年二月卒。追封，世襲指揮僉事。</p></td>
<td><p id="online_toc_401">含山縣子丁宇</p>
<p id="online_toc_402">同前。</p></td>
<td><p id="online_toc_403">萬春縣男常惟德</p>
<p id="online_toc_404">同前。</p></td>
</tr>
<tr>
<td><p id="online_toc_405">東海郡公茅成</p>
<p id="online_toc_406">丙午十一月伐吳戰歿。</p></td>
<td><p id="online_toc_407">潁上郡侯陳兆先</p>
<p id="online_toc_408">同前。</p></td>
<td>　  </td>
<td><p id="online_toc_409">廬江縣子汪澤</p>
<p id="online_toc_410">同前。</p></td>
<td><p id="online_toc_411">含山縣男曹信</p>
<p id="online_toc_412">同前。</p></td>
</tr>
<tr>
<td><p id="online_toc_413">虢國公俞通海</p>
<p id="online_toc_414">廷玉子。吳元年四月卒於平江軍。追封豫國公。洪武三年改封，諡忠烈。</p></td>
<td><p id="online_toc_415">下邳郡侯余昶</p>
<p id="online_toc_416">同前。</p></td>
<td>　  </td>
<td><p id="online_toc_417">巢縣子陳沖</p>
<p id="online_toc_418">同前。</p></td>
<td><p id="online_toc_419">虹縣男鄭興</p>
<p id="online_toc_420">同前。</p></td>
</tr>
<tr>
<td><p id="online_toc_421">濟國公丁德興</p>
<p id="online_toc_422">吳元年卒於平江軍。洪武元年追封。</p></td>
<td><p id="online_toc_423">潁川郡侯陳弼</p>
<p id="online_toc_424">同前。</p></td>
<td>　  </td>
<td><p id="online_toc_425">定遠縣子王喜仙</p>
<p id="online_toc_426">同前。</p></td>
<td><p id="online_toc_427">隋縣男羅世榮</p>
<p id="online_toc_428">同前。</p></td>
</tr>
<tr>
<td><p id="online_toc_429">天水郡公嚴德</p>
<p id="online_toc_430">吳元年九月討方國珍戰歿。洪武二年六月追封。</p></td>
<td><p id="online_toc_431">東海郡侯徐公輔</p>
<p id="online_toc_432">同前。</p></td>
<td>　</td>
<td><p id="online_toc_433">汝陽縣子逯德山</p>
<p id="online_toc_434">同前。</p></td>
<td><p id="online_toc_435">洪武實錄所載南昌死事有許圭、朱潛、張德山、夏茂成、葉思誠五人，鄱陽湖死事有張志雄、劉義、朱鼎、袁華四人，凡九人，封爵無考。</p></td>
</tr>
<tr>
<td><p id="online_toc_436">姑孰郡公陶安</p>
<p id="online_toc_437">洪武元年追封。</p></td>
<td><p id="online_toc_438">京兆郡侯宋貴</p>
<p id="online_toc_439">同前。</p></td>
<td>　</td>
<td><p id="online_toc_440">宣遠縣子裴軫</p>
<p id="online_toc_441">同前。</p></td>
<td>　</td>
</tr>
<tr>
<td>　</td>
<td><p id="online_toc_442">汝南郡侯昌文貴</p>
<p id="online_toc_443">同前。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p id="online_toc_444">隴西郡侯李信</p>
<p id="online_toc_445">同前。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p id="online_toc_446">太原郡侯王勝</p>
<p id="online_toc_447">同前。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p id="online_toc_448">清河郡侯李志高</p>
<p id="online_toc_449">同前。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p id="online_toc_450">隴西郡侯李繼先</p>
<p id="online_toc_451">南昌戰歿。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p id="online_toc_452">彭城郡侯劉齊</p>
<p id="online_toc_453">同前。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p id="online_toc_454">天水郡侯趙國旺</p>
<p id="online_toc_455">同前。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p id="online_toc_456">永義侯桑世傑</p>
<p id="online_toc_457">伐吳戰歿。癸卯十月追封。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p id="online_toc_458">燕山侯孫興祖</p>
<p id="online_toc_459">洪武三年北征戰歿。諡忠愍。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p id="online_toc_460">安遠侯蔡僊</p>
<p id="online_toc_461">洪武三年九月追封，諡武襄。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p id="online_toc_462">東勝侯汪興祖</p>
<p id="online_toc_463">洪武四年四月伐蜀戰歿。十二月追封，予世券。以子幼，停襲。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p id="online_toc_464">廬江侯何德</p>
<p id="online_toc_465">洪武十四年七月卒。追封，諡壯敏。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p id="online_toc_466">霍山侯王簡</p>
<p id="online_toc_467">洪武十三年五月卒。追封。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p id="online_toc_468">臨沂侯王真</p>
<p id="online_toc_469">洪武十三年七月卒。追封，諡桓義。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p id="online_toc_470">汝陰侯高顯</p>
<p id="online_toc_471">洪武十三年九月卒。追封，諡武肅。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p id="online_toc_472">富春侯孫世</p>
<p id="online_toc_473">洪武十四年十二月卒。追封，諡忠勇。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p id="online_toc_474">合浦侯陳清</p>
<p id="online_toc_475">洪武十五年三月卒。追封，諡崇武。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p id="online_toc_476">東海侯陳文</p>
<p id="online_toc_477">洪武十七年十月卒。追封，諡孝勇。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p id="online_toc_478">英山侯於顯</p>
<p id="online_toc_479">洪武二十年十二月卒。追封，諡襄武。</p></td>
<td>　</td>
<td>　</td>
<td>　</td>
</tr>
<tr>
<td>　</td>
<td><p id="online_toc_480">昌樂侯丘廣</p>
<p id="online_toc_481">洪武十一年五月卒。以文臣追封，諡景成。</p></td>
<td>　</td>
<td>　</td>
<td>　</td>
</tr>
</tbody></table>
<p id="online_toc_482">右洪武朝。<span class="style7">洪武中所封，有歸德侯陳理、歸義侯明昇、崇禮侯買的里八刺三人，以非功臣，故不載。</span></p>
<p id="online_toc_483"> </p>
<table class="style10">
<tbody><tr>
<td class="tbtd1"><p id="online_toc_484"><span class="style2">灤城侯</span><br/>
<span class="style15">李堅</span></p>
<p id="online_toc_485">尚太祖女大名公主。建文初，從伐燕，以功封。已，戰敗被執，尋卒。</p></td>
<td class="tbtd"><p class="style15" id="online_toc_486">莊</p>
<p id="online_toc_487">建文中襲。永樂初除。</p></td>
<td class="tbtd">　</td>
<td class="tbtd">　</td>
<td class="tbtd">　</td>
<td class="tbtd">　</td>
<td class="tbtd">　</td>
<td class="tbtd">　</td>
<td class="tbtd">　</td>
<td class="tbtd">　</td>
<td class="tbtd">　</td>
<td class="tbtd">　</td>
<td class="tbtd">　</td>
</tr>
<tr>
<td><p id="online_toc_488"><span class="style2">歷城侯</span><br/>
<span class="style15">盛庸</span></p>
<p id="online_toc_489">建文中以伐燕封。永樂元年除。</p></td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
<td>　</td>
</tr>
</tbody></table>
<p id="online_toc_490">右建文朝。</p>
<hr/>
</div>
<!-- end .main --></div>
<!-- end #main --></div>
</div>
</body></html>